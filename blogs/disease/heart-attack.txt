Title: दिल का दौरा - Heart Attack in Hindi
URL: https://www.myupchar.com/disease/heart-attack

== Introduction ==
दिल का दौरा (हृदयाघात) तब पड़ता है जब हृदय तक जाने वाले ऑक्सीजन युक्त खून का प्रवाह अवरुद्ध हो जाता है। यह वसा, कोलेस्ट्रॉल और अन्य पदार्थों के कारण होता है जो हृदय तक खून पहुँचाने वाली धमनियों (कोरोनरी धमनियों) में प्लेक (Plaque; एक चिपचिपा जमाव) बनाकर उन्हें अवरुद्ध करते हैं। बाधित रक्त प्रवाह के कारण हृदय को ऑक्सीजन नहीं मिलता है और यदि हृदय को ऑक्सीजन जल्दी ना मिले तो हृदय की मांसपेशियां नष्ट हो जाती हैं। 
भारत में हर 33 सेकंड्‌स में एक व्यक्ति की मृत्यु दिल के दौरे के कारण होती है। भारत में 1 साल में दिल के दौरे के लगभग 20 लाख मामले होते हैं।

== दिल का दौरा के प्रकार - Types of Heart Attack in Hindi ==
### दिल के दौरे 3 प्रकार के होते हैं:

== हार्ट अटैक के लक्षण - Heart Attack Symptoms in Hindi ==
### दिल का दौरा पड़ने के लक्षण इस प्रकार हैं -
दिल के दौरे के लक्षण सभी लोगों के लिए सामान्य नहीं होते हैं। सीने में दर्दसीने में दर्द हमेशा तीव्र होता है लेकिन कुछ लोगों को बहुत कम दर्द भी महसूस हो सकता है जैसा अपच में महसूस होता है। कुछ लोगों (खासकर महिलाओं, बुज़ुर्गों और मधुमेह से पीड़ित) को दर्द ही नहीं होता है।
(और पढ़ें - हृदय रोग के लक्षणहृदय रोग के लक्षण)

== हार्ट अटैक के कारण - Heart Attack Causes in Hindi ==
जब आपकी एक या एक से अधिक कोरोनरी धमनी अवरुद्ध हो जाए तो दिल का दौरा पड़ता है। कोलेस्ट्रॉल और कई अन्य पदार्थों के संचय के कारण कोरोनरी धमनी संकुचित हो सकती है। इस अवस्था को कोरोनरी धमनी रोगकोरोनरी धमनी रोग कहते हैं और अधिकांश दिल के दौरे इसी कारण होते हैं।
दिल के दौरे के दौरान, प्लाक (एक चिपचिपा जमाव) फट सकता है और, कोलेस्ट्रॉल और कई अन्य पदार्थ रक्तधारा में फैल सकते हैं। जहाँ प्लाक फटता है वहाँ खून का थक्का बन जाता है। अगर यह थक्का बड़ा हो तो इसके कारण रक्त प्रवाह पूरी तरह अवरुद्ध हो सकता है। 
 
दिल का दौरा पड़ने का एक ओर कारण है कोरोनेरी धमनी की ऐंठन जिसके कारण हृदय की मांसपेशियों तक जाने वाला रक्त का प्रवाह अवरुद्ध हो जाता है। तंबाकू और गैरकानूनी नशीले पदार्थों जैसे कोकेन से जानलेवा ऐंठन पैदा हो सकती है। दिल की धमनी के फटने (स्पोंटेनियस कोरोनेरी आर्टरी डाइसेक्शन) के कारण भी दिल का दौरा पड़ सकता है।

== दिल का दौरा से बचाव - Prevention of Heart Attack in Hindi ==
### दिल के दौरे का खतरा कम करने के लिए -

== दिल का दौरा पड़ने पर परीक्षण - Diagnosis of Heart Attack in Hindi ==
नियमित शारीरिक जाँच के दौरान आपका डॉक्टर ऐसे जोखिम वाले कारकों की जाँच करेगा जिनके कारण दिल का दौरा पड़ सकता है।
### दिल के दौरे की जाँच के लिए निम्नलिखित टेस्ट किए जाते हैं -

== हार्ट अटैक का इलाज - Heart Attack Treatment in Hindi ==
दिल के दौरे का उपचार आपको हुए दिल के दौरे के प्रकार पर निर्भर करेगा।
एसटी सेगमेंट एलिवेशन माइओकार्डियल इन्फार्कशन (स्टेमी) दिल के दौरे का सबसे गंभीर प्रकार होता है और इसमें आपातकालीन उपचार की आवश्यकता होती है ताकि दिल के दौरे के कारण होने वाले हानि को कम किया जा सके।
यदि आपको हो रहे लक्षण दिल के दौरे के हों और आपके ईसीजी के परिणाम से प्रमाणित हो जाए की आपको स्टेमी है तो आपकी कोरोनरी धमनियों को खोलने के लिए उपचार किया जाएगा।
### दिल के दौरे का उपचार इस प्रकार किया जाता है -
### दिल के दौरे के उपचार के लिए कुछ शल्य प्रक्रिया इस प्रकार हैं:
### दिल के दौरे के उपचार के लिए आपको निम्नलिखित दवाइयाँ दी जा सकती हैं -
इन दवाइयों को लेने से पहले अपने डॉक्टर से पूँछे।
(और पढ़ें - हार्ट अटैक के बाद क्या खाना चाहिए और क्या नहींहार्ट अटैक के बाद क्या खाना चाहिए और क्या नहीं)

== दिल का दौरा के जोखिम कारक - Heart Attack Risks Factors in Hindi ==
### निम्नलिखित लोगों को दिल का दौरा आसानी पड़ सकता है -

== हार्ट अटैक आने से पहले क्या क्या लक्षण होते हैं? - What are the symptoms before a heart attack in Hindi? ==
सामान्य तौर पर हार्ट अटैक आने से पहले व्यक्ति की बाजू या छाती में दर्द या फिर जकड़न का अनुभव होता है. कई बार यह दर्द पीठ, गर्दन या फिर जबड़े तक भी पहुंच सकता है. इनमें से कोई दर्द महसूस  हो तो बिना समय बर्बाद किए डॉक्टर के पास जाना चाहिए.
इसके अलावा कई बार उल्टी आना, खाना ना पचना, पेट में दर्द, सांस लेने में कठिनाई, ठंडा पसीना निकलना, चक्कर आना और थकान महसूस होने जैसी दिक्कतें भा आ सकती है.

== हार्ट अटैक में क्या होता है? - What happens in a heart attack in Hindi? ==
हार्ट कितनी बार और किस गति से धड़कता है इसकी इलेक्ट्रिकल सिग्नल हार्ट को मिलता है. इलेक्ट्रिकल सिग्नल का मतलब हार्ट रेट से है जिसमें यह देखा जाता है कि मनुष्य का हृदय एक मिनट में कितनी बार धड़कता है.
जब इस प्रक्रिया में रूकावट आ जाती है तो दिल की धड़कन अनियमित हो जाता है इसे एरिथमिया कहते हैं. हार्ट अटैक की वजह से हृदय की धड़कन काम करना बंद कर देती है जिसकी वजह से मानव शरीर के सभी हिस्सों में ब्लड का पहुंचना बंद हो जाता है. अगर किसी व्यक्ति में हार्ट अटैक के लक्षण दिखते हैं तो उसे जल्द से जल्द डॉक्टर के पास जाना चाहिए.

== दिल का दौरा पड़ने पर वास्तव में कैसा महसूस होता है? - What does a heart attack really feel like in Hindi? ==
हार्ट अटैक के लक्षण पुरूष और महिलाओं में अलग-अलग दिखते हैं. सीने में दर्द पुरूषों में हार्ट अटैक का सामान्य लक्ष्ण होता है. सीने में दर्द बिलकुल हृदय के केंद्र पर होता है लेकिन इसका अनुभव केंद्र के आस-पास होता है.
पुरूषों में हार्ट अटैक आने पर अन्य चीजें भी महसूस होती है जैसे कि सांस लेने में तकलीफ, बेचैनी, पीठ, बाजू और जबड़े में दर्द, आम तौर पर बाएं हाथ में दर्द, अचानक ठंडा पसीना आना, चक्कर आना.
महिलाओं में हार्ट अटैक आने पर सीने में दर्द होता है जो कि सामान्य लक्ष्ण है. इसके अलावा महिलाएं हार्ट अटैक आने पर पेट के ऊपरी हिस्सों में दर्द महसूस करती है. पुरूषों की तुलना में महिलाओं में हार्ट अटैक के लक्ष्ण सामान्य नहीं होते हैं. थकान, पीठ के ऊपरी हिस्सों में जलन झुनझुनी दवाब महसूस होना, उल्टी आना महिलाओं में हार्ट अटैक की समस्या को दर्शाता है.
