Title: कैवर्नस मालफॉर्मेशन (मस्तिष्क में असामान्य रक्त वाहिकाएं बनना) - Cavernous Malformation in Hindi
URL: https://www.myupchar.com/disease/cavernous-malformation

== Introduction ==
कैवर्नस मालफॉर्मेशन क्या है?
कैवर्नस मालफॉर्मेशन मस्तिष्क में असामान्य रूप से बनी हुई रक्त वाहिकाएं  हैं। यह समस्या रीढ़ की हड्डी, मस्तिष्क को ढंकने वाली झिल्लीनुमा परत (ड्यूरा) या खोपड़ी की नसों में भी हो सकती है।
इन असामान्य रक्त वाहिकाओं का आकार एक चौथाई इंच से लेकर 3 से 4 इंच तक हो सकता है। यह अनुवांशिक (जेनेटिक) हो सकती हैं लेकिन ज्यादातर यह अपने आप ही होती हैं। इस स्थिति में मस्तिष्क या रीढ़ की हड्डी में ब्लीडिंगब्लीडिंग भी हो सकती है। इस बीमारीबीमारी को कैवर्नोमस, कैवर्नस एंजियोमा, कैवर्नस हेमांगीओमा या इंट्राक्रेनियल वैस्कुलर मालफॉर्मेशन के रूप में भी जाना जाता है।
कैवर्नस मालफॉर्मेशन के लक्षण
हो सकता है कि इस बीमारी से ग्रस्त व्यक्ति में कोई लक्षण दिखाई न दें, लेकिन जब लक्षण दिखते हैं, तो वे अक्सर मालफॉर्मेशन से जुड़े हिस्से में होते हैं। इसके निम्न लक्षण हो सकते हैं:

दौरे पड़ना 
बाहों या टांगों में कमजोरीकमजोरी
देखने में दिक्कत
संतुलन बनाने में समस्या
कमजोर याददाश्तकमजोर याददाश्त व ध्यान लगाने में समस्या
सिर दर्दसिर दर्द

कैवर्नस मालफॉर्मेशन का कारण
डॉक्टरों को अभी तक यह मालूम नहीं चल पाया है कि कैवर्नस मालफॉर्मेशन का कारण क्या है। इस बीमारी से ग्रस्त लगभग 20 फीसदी लोगों में यह समस्या जेनेटिक होती है, मतलब उनमें ये स्थिति अनुवांशिक है।
शोधकर्ताओं ने इसके लिए जिम्मेदार जेनेटिक गड़बड़ी की पहचान की है जैसे कि केआरआईटी1, सीसीएम2 और पीडीसीडी10 जीन।
कैवर्नस मालफॉर्मेशन का निदान
अक्सर, इस बीमारी से ग्रस्त लोगों में कोई संकेत या लक्षण नहीं दिखते हैं। किसी अन्य न्यूरोलॉजिकल स्थिति के लिए निम्न ब्रेन इमेजिंग करवाने पर इसका पता चल सकता है:

एमआरआई:
	इस स्कैन के लिए शक्तिशाली चुंबकों, रेडियो किरणों और कंप्यूटर का प्रयोग किया जाता है, जिसकी मदद से शरीर की जानकारी को विस्तृत तस्वीरों के माध्यम से प्राप्त किया जाता है।
	 
जेनेटिक टेस्टिंग:
	यदि परिवार में किसी को यह बीमारी है, तो जेनेटिक काउंसलिंग (मरीज व उसकी बीमारी को समझने के लिए डॉक्टर और प्रभावित व्यक्ति के बीच बातचीत) की मदद से इस बीमारी का निदान किया जा सकता है। 

कैवर्नस मालफॉर्मेशन का इलाज
इस बीमारी के उपचार में निम्न विकल्प शामिल हो सकते हैं:

यदि किसी व्यक्ति में लक्षण नहीं दिख रहे हैं, तो डॉक्टर शुरू में मालफॉर्मेशन की स्थिति पर नजर रखने का कार्य कर सकते हैं। कभी-कभी एमआरआईएमआरआई की मदद से मालफॉर्मेशन में किसी भी तरह के बदलाव को देखा जाता है।
यदि कोई व्यक्ति इस बीमारी से ग्रसित है, तो इस बीमारी की वजह से पड़ने वाले दौरेदौरे को रोकने के लिए दवाएं दी जा सकती हैं।
अगर किसी व्यक्ति में इस बीमारी के ऐसे लक्षण दिख रहे हैं जिन तक सर्जरी से पहुंचा जा सकता है तो इस स्थिति में डॉक्टर सर्जरीसर्जरी की सलाह दे सकते हैं। 

कैवर्नस मालफॉर्मेशन की जटिलताएं 
कैवर्नस मालफॉर्मेशन की सबसे चिंताजनक जटिलता बार-बार ब्लीडिंग होना है जिसकी वजह से न्यूरोलॉजिकल (नसों से संबंघित) समस्याएं हो सकती हैं।
यदि कोई व्यक्ति अचानक तेज सिरदर्द, दौरे, हाथ या पैर में कमजोरी, देखने में परेशानी, सीधे खड़े हो पाने में दिक्कत, अचानक याद रखने और ध्यान लगाने में परेशानी जैसे लक्षण महसूस करता है, तो उसे तुरंत डॉक्टर के पास जाना चाहिए। यदि व्यक्ति में कैवर्नस मालफॉर्मेशन से ग्रस्त होने की पुष्टि होती है तो उसे न्यूरोसर्जन के पास जाना चाहिए।
