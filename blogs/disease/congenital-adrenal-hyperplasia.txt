Title: कंजेनिटल एड्रेनल ह्यपरप्लासिया - Congenital Adrenal Hyperplasia in Hindi
URL: https://www.myupchar.com/disease/congenital-adrenal-hyperplasia

== Introduction ==
कंजेनिटल एड्रेनल हाइपरप्लासिया क्या है? 
कंजेनिटल एड्रेनल हाइपरप्लासिया (Congenital adrenal hyperplasia), यह आनुवांशिक स्थितियों का एक संग्रह है, जो आपके एड्रेनल ग्रंथियों के कुछ महत्वपूर्ण हार्मोन बनाने की क्षमता को सीमित कर देता है। कंजेनिटल एड्रेनल हाइपरप्लासिया के ज्यादातर मामलों में, ए़़ड्रेनल ग्रंथि पर्याप्त कोर्टिसोल का उत्पादन नहीं कर पाते हैं। इससे दो अन्य प्रकार के हार्मोन्स के उत्पादन भी प्रभावित होते है, जिसमें मिनरलोकार्टिकोइड्स (mineralocorticoids) (उदाहरण के लिए, एल्डोस्ट्रोन) और एण्ड्रोजन (उदाहरण के लिए, टेस्टोस्टेरोनटेस्टोस्टेरोन) शामिल हैं।
कंजेनिटल एड्रेनल हाइपरप्लासिया बच्चों में सामान्य वृद्धि और विकास के साथ समस्याएं पैदा कर सकता है। इसेक साथ ही यह जननांगों के सामान्य विकास में भी बाधा बन सकता है। यह पुरुषों और महिलाओं दोनों को ही प्रभावित करता है।
कंजेनिटल एड्रेनल हाइपरप्लासिया जीवन के लिए खतरा बन सकता है, इससे ग्रसित अधिकांश लोग उचित उपचार के साथ अपना सामान्य जीवन जी सकते हैं।
