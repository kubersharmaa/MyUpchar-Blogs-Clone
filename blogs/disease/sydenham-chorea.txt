Title: सिडेनहम कोरिया - Sydenham Chorea in Hindi
URL: https://www.myupchar.com/disease/sydenham-chorea

== Introduction ==
सिडेनहम कोरिया क्या है?
सिडेनहम कोरिया एक दुर्लभ न्यूरोलॉजिकल (नसों से संबंधित) विकार है। इस बीमारीबीमारी से ग्रस्त व्यक्ति की इच्छा के बिना ही शारीरिक गतिविधियां होने लगती हैं। यह ग्रुप ए स्ट्रेप्टोकोकस नामक बैक्टीरियाबैक्टीरिया से संक्रमणसंक्रमण होने के बाद होता है। इसमें हाथ व पैर, धड़ और चेहरे की मांसपेशियों में तेजी से बेवजह या व्यक्ति की मर्जी के बिना हलचल होने लगती है। यह बीमारी लड़कों की तुलना में लड़कियों को अधिक प्रभावित करती है और आमतौर पर यह 5 से 15 साल की उम्र में होती है। कुछ बच्चों में लक्षण शुरू होने से कई हफ्ते पहले गले में खराशगले में खराश की समस्या होती है, लेकिन यह बीमारी बुखारबुखार या संक्रमण के ठीक होने के छह माह बाद भी ट्रिगर हो सकती है। 
सिडेनहम कोरिया के लक्षण
इस बीमारी से ग्रस्त व्यक्ति के हाथ, बांह, कंधे, चेहरे, पैर और धड़ में बेवजह झटके महसूस होने लगते हैं। ये मूवमेंट कांपने जैसी होती हैं और नींद के दौरान गायब हो जाती हैं। इसमें अक्सर चेहरा और जीभ ज्यादा प्रभावित होते हैं। इसके अन्य लक्षणों में शामिल हैं:

लिखावट में बदलाव
फाइन मोटर कंट्रोल (इसमें छोटी मांसपेशियों में तालमेल बनाना होता है जैसे कि हाथ और पैरों का आंखों से तालमेल होना) में कमी
भावनाओं पर नियंत्रण खो देना जैसे अनुचित तरीके से रोना या हंसना
रूमेटिक फीवररूमेटिक फीवर के लक्षण भी देखे जा सकते हैं। इसमें तेज बुखार, हृदय से संबंधित समस्याएं, जोड़ों में दर्दजोड़ों में दर्द या सूजनसूजन, त्वचा में गांठ या त्वचा पर चकत्तेत्वचा पर चकत्ते और नाक से खून आनानाक से खून आना शामिल हो सकते हैं।
शब्दों का उच्चारण न कर पाना 
हाथ की पकड़ बनाए रखने में कठिनाई 
चिंताचिंता
उदासी
सावधान न रहना

इसे एक ऑटोइम्यून डिसऑर्डर माना जाता है जिसमें शरीर की प्रतिरक्षा प्रणाली गलती से अपने ही ऊतकों को रोगजनक समझकर अटैक करने लगती है। इससे शरीर की सामान्य क्रियाओं में बाधा आती है।
सिडेनहैम कोरिया का कारण
सिडेनहम कोरिया ग्रुप ए स्ट्रेप्टोकोकस नामक बैक्टीरिया के संक्रमण के कारण होता है। यह बैक्टीरिया रूमेटिक फीवर (आरएफ) करता है। वास्तव में सिडेनहम कोरिया को रूमेटिक फीवर का प्रमुख संकेत माना जाता है।

ग्रुप ए स्ट्रेप्टोकोकस बैक्टीरिया सिडेनहम कोरिया की समस्या पैदा करने के लिए मस्तिष्क के एक हिस्से (बेसल गैन्ग्लिया) को प्रभावित कर सकता है। बेसल गैन्ग्लिया सेरेब्रल कॉर्टेक्स के नीचे होता है। यह शारीरिक गतिविधियों, पोस्चर और बोलने की क्षमता को नियंत्रित करने में मदद करता है।
सिडेनहैम कोरिया का इलाज
इस बीमारी के लिए कोई विशेष इलाज नहीं है। अगर यह बीमारी ज्यादा गंभीर नहीं हुई है तो बेवजह मूवमेंट होने पर आराम करना पर्याप्त है। जबकि गंभीर स्थिति में व्यक्ति आराम भी नहीं कर पाता है और नींद लाने वाली दवाइयोंदवाइयों जैसे बार्बिटुरेट्स या बेंजोडायजेपाइन की जरूरत पड़ सकती है। डॉक्टर मिर्गी-रोधी दवाइयां लेने की भी सलाह दे सकते हैं। जिन बच्चों को सिडेनहम कोरिया है, डॉक्टर उन्हें रूमेटिक फीवर को रोकने के लिए दवा लेने की सलाह दे सकते हैं।
