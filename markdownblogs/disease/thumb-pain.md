# अंगूठे में दर्द - Thumb pain in Hindi
_Source: [https://www.myupchar.com/disease/thumb-pain](https://www.myupchar.com/disease/thumb-pain)_

## Introduction
एक व्यक्ति के द्वारा उसकी दिनचर्या में शरीर के अन्य कई अंगों के मुकाबले हाथ का इस्तेमाल अधिक किया जाता है। जिसके कारण स्वास्थ्य संबंधी कुछ असाधारण स्थितियों में उसके हाथ के विभिन्न हिस्सों में दर्द आदि विकसित होने लगता है। अंगूठे में दर्द होना भी एक आम समस्या है, जो अंगूठे में चोट लगनेचोट लगने या फिर स्वास्थ्य संबंधी किसी अंदरुनी समस्या के कारण विकसित हो सकती है।
अंगूठे के दर्द का इलादर्द का इलाज मुख्य रूप से उसके अंदरुनी कारण के अनुसार किया जाता है। हालांकि अगर दर्द ज्यादा है, तो इलाज शुरु करने से पहले दर्द को शांत करने के लिए डॉक्टर इस दौरान कुछ दर्द निवारक दवाएं भी दे सकते हैं। कुछ मामलों में दर्द अत्यधिक बढ़ जाता है, जिसका तुरंत इलाज करने की आवश्यकता पड़ती है। यदि दर्द अधिक तीव्र हो रहा है, तो स्थितियों के अनुसार डॉक्टर अंगूठे का ऑपरेशनऑपरेशन करने पर भी विचार कर सकते हैं।
इस लेख में अंगूठे में दर्द का इलाज, कारण, बचाव और लक्षण आदि संबंधी जानकारियां विस्तार से दी गई हैं।
(और पढ़ें - अंगूठे में मोच का इलाजअंगूठे में मोच का इलाज)

## अंगूठे का दर्द क्या है - What is Thumb Pain in Hindi
### अंगूठे का दर्द किसे कहते हैं?
जब अंगूठे के अंदर की संरचना में किसी प्रकार की क्षति हो जाती है, तो उससे विकसित होने वाले दर्द को अगूंठे का दर्द कहा जाता है। अंगूठे की अंदरुनी संरचनाओं में अंगूठे की हड्डी, जोड़, टेंडन, नसें, मांसपेशियां, रक्तवाहिकाएं, सयोंजी ऊतक और अंगूठे का नाखून आदि शामिल हैं।
अंगूठे में होने वाला दर्द हल्का, मंद या फिर तीव्र भी हो सकता है। इसका कारण बनने वाली स्थिति के अनुसार इसे अलग-अलग प्रकार से महसूस किया जा सकता है जैसे प्रभावित हिस्से में चुभन, जलन या तीव्र दबाव महसूस होना।
इतना ही नहीं शरीर के किसी अन्य हिस्से से संबंधित समस्या या चोट के कारण भी अंगूठे में दर्द महसूस हो सकता है, जो कि अक्सर नसों से जुड़ी समस्या हो सकती है।
(और पढ़ें - अंगूठे में मोच के घरेलू उपायअंगूठे में मोच के घरेलू उपाय)

## अंगूठे में दर्द के लक्षण - Thumb pain Symptoms in Hindi
### अंगूठे के दर्द में क्या लक्षण विकसित होते हैं?
अंगूठे में दर्द होना कोई बीमारी नहीं है बल्कि किसी रोग के लक्षण के रूप में विकसित होता है। अंगूठे के किसी भाग में जलन, चुभन या दबाव से संबंधी किसी भी प्रकार का दर्द महसूस होना अंगूठे के दर्द का सबसे आम लक्षण होता है। यह दर्द एक या दोनों हाथों के अंगूठों में हो सकता है, जो स्थिति के कारण पर निर्भर करता है।
अंगूठे का दर्द हर समय भी रह सकता है या फिर किसी गतिविधि के दौरान भी हो सकता है जैसे किसी चीज को पकड़ना या अंगूठे से दबाव देना। कुछ मामलों में अंगूठे को छूने पर दर्द होता है, जो आमतौर पर अंगूठे में चोट लगने या मोचमोच आदि से संबंधित स्थिति होती है। अंगूठे में दर्द के साथ-साथ आमतौर पर निम्न प्रकार के लक्षण देखे जा सकते हैं:
- अंगूठे में सूजनअंगूठे में सूजन व अकड़न महसूस होना
- प्रभावित अंगूठे को छूने पर दर्द होना
- किसी चीज को उठाने या अंगूठे से दबाव देने की क्षमता कम होना
- अंगूठे को हिला न पाना या बहुत ही कम हिल पाना
- अंगूठे के जोड़ की हड्डी बढ़ी हुई या किसी प्रकार का बदलाव प्रतीत होना
इसके अलावा अंगूठे के दर्द के साथ-साथ कुछ अन्य लक्षण भी देखे जा सकते हैं, जो इसका कारण बनने वाली अंदरुनी स्वास्थ्य स्थितियों या चोट आदि पर निर्भर करता है।
### डॉक्टर को कब दिखाना चाहिए?
यदि लगातार दो से तीन दिनों तक अंगूठे में दर्द हो रहा है, तो डॉक्टर से इस बारे में बात कर लेनी चाहिए। इसके अलावा अगर अंगूठे में एकदम से दर्द शुरु हुआ है या फिर कोई चोट लगी है, जिसके कारण गंभीर दर्द हो रहा है, तो ऐसे में जल्द से जल्द डॉक्टर को दिखा लेना चाहिए।
(और पढ़ें - मोच आने पर क्या लगाएंमोच आने पर क्या लगाएं)

## अंगूठे में दर्द का कारण - Thumb Pain Causes in Hindi
### अंगूठे के दर्द क्यों होता है?
अंगूठे का दर्द स्वयं कोई बीमारी नहीं है बल्कि यह अन्य किसी बीमारी या चोट का लक्षण हो सकता है। ऐसी कई प्रकार की चोट या स्वास्थ्य संबंधी समस्याएं हैं, जिनके कारण अंगूठे के जोड़ या अन्य किसी भाग में दर्द होने लगता है। अंगूठे में दर्द किस जगह हो रहा है, यह भी उसका कारण बनने वाली स्थितियों पर निर्भर करता है। अंगूठे में दर्द के कुछ सामान्य कारण भी हो सकते हैं, जिनमें निम्न शामिल हैं:
- अंगूठे का अधिक इस्तेमाल करना
- अंगूठे में चोट लगना या मोच आना
- गठियागठिया या रूमेटाइड आर्थराइटिसरूमेटाइड आर्थराइटिस
- कार्पल टनल सिंड्रोमकार्पल टनल सिंड्रोम
वैसे तो अंगूठे के दर्द का कारण बनने वाली कई समस्याएं हैं, लेकिन गठिया अंगूठे में दर्द का सबसे मुख्य कारण माना जाता है। गठिया एक गंभीर शारीरिक समस्या है, जिसमें शरीर के जोड़ों में दर्दजोड़ों में दर्द व सूजन रहती है। यदि आपके अंगूठे में सूजन के साथ दर्द है या फिर काफी लंबे समय से दर्द हो रहा है, तो यह गठिया का संकेत हो सकता है।
### अंगूठे में दर्द होने का खतरा कब बढ़ता है?
कुछ स्थितियां हैं जो अंगूठे में दर्द होने के जोखिम को बढ़ा देती हैं जैसे:
- पुरुषों से ज्यादा महिलाओं में अंगूठे का दर्द होने के जोखिम अधिक रहते हैं
- 40 से ऊपर की उम्र, इस उम्र में स्वास्थ्य संबंधी ऐसी समस्याएं विकसित होने का खतरा अधिक रहता है, जो अंगूठे में दर्द का कारण बन सकती हैं।
- आनुवंशिक स्थितियां, कुछ जन्मजात समस्याएं भी हैं, जो अंगूठे में दर्द का कारण बन सकती हैं जैसे लिगामेंट लेक्सिटी और अंगूठे का जोड़ सामान्य रूप से बना न होना (विकृति) आदि।
- व्यावसायिक कारक, यदि कोई व्यक्ति ऐसा काम या गतिविधि करता है, जिसमें उसके अंगूठे पर अधिक दबाव पड़ता है, तो उसके लिए भी यह समस्या होने का खतरा अधिक रहता है।

## अंगूठे के दर्द से बचाव - Prevention of Thumb Pain in Hindi
### अंगूठे में दर्द की रोकथाम कैसे की जाती है?
अंगूठे के दर्द से राहत पाना कई मामलों में मुश्किल हो सकता है, लेकिन निम्न तरीकों को अपना कर कुछ मामलों में दर्द से राहत पाई जा सकती है:
- लगातार 20 मिनट तक प्रभावित अंगूठे की बर्फ से सिकाई करें
- यदि दर्द अधिक है, तो डॉक्टर से सलाह लेकर दर्द निवारक दवाएं भी ले सकते हैं
- ऐसी गतिविधियां न करें जिससे अंगूठे का दर्द बढ़ता है जैसे बोतल का ढक्कन खोलना या गिटार बजाना आदि
- यदि दर्द अधिक है, तो आप अंगूठे पर प्लास्टर भी लगा सकते हैं (खासतौर पर रात के समय) हालांकि ऐसा करने से पहले एक बार डॉक्टर से सलाह जरूर लें
- डॉक्टर के द्वारा दिए गए सभी अनुदेशों का पालन ध्यानपूर्वक करें

## अंगूठे के दर्द का परीक्षण - Diagnosis of Thumb Pain in Hindi
### अंगूठे के दर्द की जांच कैसे की जाती है?
अंगूठे के दर्द का कारण बनने वाली स्थितियों के अनुसार उसका परीक्षण भी अलग-अलग तरीकों से किया जा सकता है। अंगूठे के दर्द का परीक्षण करने के कुछ सामान्य तरीके निम्न हैं:
- एक्स रेएक्स रे, इसकी मदद से अंगूठे की हड्डी में फ्रैक्चरहड्डी में फ्रैक्चर आदि का पता लगाया जाता है।
- इलेक्ट्रॉनिक नर्व एक्टीविटी टेस्ट, जिसकी मदद से कार्पल टनल सिंड्रोम आदि की जांच की जाती है।
- टाइनल साइन, यह भी नसों संबंधी एक प्रकार का टेस्ट है, जिसकी मदद से कार्पल टनल सिंड्रोम जैसी समस्याओं की जांच की जाती है।
- अल्ट्रासाउंडअल्ट्रासाउंड, नसों में सूजननसों में सूजन या उनका आकार बढ़ने से संबंधित समस्याओं की जांच करने के लिए अल्ट्रासाउंड स्कैन किया जाता है।
- एमआरआई स्कैनएमआरआई स्कैन, इसकी मदद से कलाई व जोड़ों से संबंधित संरचनाओं की जांच की जाती है।

## अंगूठे में दर्द का इलाज - Treatment of Thumb Pain in Hindi
### अंगूठे में दर्द का इलाज कैसे किया जाता है?
यदि घर पर उपाय करने पर भी दर्द में आराम नहीं मिल रहा है, तो डॉक्टर के पास चले जाएं। डॉक्टर अंगूठे के कारण के अनुसार ही उसका इलाज शुरु करते हैं। यदि दर्द अधिक है तो डॉक्टर सबसे पहले आपको दर्दनिवारक दवाएं देते हैं, कई मामलों में मालिश करने के लिए कुछ प्रकार की एनाल्जेसिक क्रीम भी दी जा सकती है।
यदि समस्या गंभीर है और दर्द अधिक तेज है, तो ऐसे में डॉक्टर स्टेरॉयड इंजेक्शन लगा सकते हैं। इसके अलावा मरीज को कुछ प्रकार की शारीरिक थेरेपी के सुझाव भी दिए जा सकते हैं।
यदि अंगूठे की हड्डी टूटने या फिर अंगूठे की अंदरुनी संरचना संबंधी किसी अन्य क्षति के कारण दर्द हो रहा है, तो डॉक्टर इसका इलाज करने के लिए सर्जरी करने पर भी विचार कर सकते हैं।
अंगूठे में होने वाला दर्द कई बार ऐसी समस्याओं के कारण भी होता है, जिनका इलाज संभव नहीं है। यदि गठिया या रूमेटाइड आर्थराइटिस के कारण अंगूठे में दर्द हो रहा है, तो इसके लक्षणों को कम करने के लिए दवाएं देते हैं। दर्द से राहत पाने के लिए मरीज को कुछ मामलों में जीवनभर दवाएं खानी पड़ सकती हैं।
गठिया आमतौर पर शरीर के ऐसे जोड़ों को ही प्रभावित करता है, जो अधिक गतिशील रहते हैं जैसे घुटने, टखने, कलाई, हाथों की उंगलियों के जोड़ आदि। गठिया में अंगूठे के जोड़ों में दर्द होना एक आम समस्या है। गठिया एक भयानक स्थिति है, जिसमें मरीज को हर एक या दो महीनों में डॉक्टर के पास जाना पड़ता है और यहां तक कि लक्षणों को बढ़ने से रोकने के लिए जीवनभर दवाएं भी खानी पड़ सकती हैं।

## अंगूठे में दर्द की जटिलताएं - Thumb Pain Complications in Hindi
### अंगूठे में दर्द से क्या समस्याएं हो सकती हैं?
वैसे तो अंगूठे में दर्द से कोई गंभीर समस्या नहीं होती है और ज्यादातर मामलों में घरेलू उपायों या मेडिकल ट्रीटमेंट की मदद से इसे आसानी से ठीक किया जा सकता है। लेकिन गठिया जैसी कुछ ऐसी स्थितियां भी हैं, जो जीवनभर के लिए मरीज के हिलने-ढुलने की समस्या को कम कर देती है। कुछ मामलों में गठिया के कारण शरीर के सभी जोड़ों में सूजन व दर्द रहता है।

