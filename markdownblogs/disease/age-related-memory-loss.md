# ज्यादा आयु होने पर याददाश्त खोना - Age-related Memory Loss in Hindi
_Source: [https://www.myupchar.com/disease/age-related-memory-loss](https://www.myupchar.com/disease/age-related-memory-loss)_

## Introduction
बढ़ती आयु के साथ याददाश्त क्यों खोती है?
वृद्ध वयस्कों में चीजें भूल जाने की स्थिति आम होती है। आप हाल ही में देखी हुई एक फिल्म के बारे में किसी से बात करते हैं और आप पाते हैं कि आपको उस फिल्म का नाम ही याद नहीं होता। जब आप किसी को अपने घर का रास्ता बता रहें होते हैं तो आपको अपने घर के पास वाली सड़क का नाम याद ही नहीं आता। आप रसोईघर में आकर सोचते हैैं कि आप यहां पर क्या लेने के लिए आए थे।
(और पढ़ें - याददाश्त खोनायाददाश्त खोना)
याददाश्त में आई कमी निराशाजनक हो सकती है, लेकिन ज्यादातर मामलों में ये चिंता का कारण नहीं होती है। आयु से संबंधित याददाश्त में आए परिवर्तन को हम मनोभ्रम या डिमेंशियाडिमेंशिया (dementia) नहीं कह सकते हैं।
जब हम बड़े होते हैं, तब हम ऐसे कई शारीरिक परिवर्तनों का अनुभव करते हैं, जो हमारे मस्तिष्क के कार्यों में गड़बड़ी का कारण बन सकते हैं। इन परिवर्तनों को बिना किसी प्रणाम के हम गंभीर मान लेते हैं।  इस स्थिति में किसी बात को याद करने में अधिक समय लगता है, हम पहले की तरह बातों का याद नहीं रख पाते हैं।  वास्तव में, धीमी हुई मानसिक प्रक्रिया के कारण हम कई सारी गलतियां कर जाते हैैं,जो सही मायने में याददाश्त में आई कमी होती है। मगर ज्यादातर मामलों में किसी बात को दिमाग में लाने के लिए हमें अधिक समय देना होता है।
(और पढ़ें - कमजोर याददाश्तकमजोर याददाश्त)

