# पेरिटोनाइटिस - Peritonitis in Hindi
_Source: [https://www.myupchar.com/disease/peritonitis](https://www.myupchar.com/disease/peritonitis)_

## Introduction
पेरिटोनाइटिस क्या होता है?
पेट की आंतरिक दीवार के साथ-साथ एक झिल्लीनुमा ऊतक का आवरण होता है, इसे पेरिटोनियम कहा जाता है। पेरिटोनियम में सूजन आ जाने की स्थिति को पेरिटोनाइटिस के नाम से जाना जाता है। पेरिटोनाइटिस आमतौर पर बैक्टीरिया या कवक संक्रमणकवक संक्रमण के कारण होता है। आमतौर पर पेट में चोट लगने, किसी अंतर्निहित चिकित्सा स्थिति या जैसेडायलिसिस कैथेटर और फीडिंग ट्यूब जैसे उपचार उपकरणों के कारण इस तरह की समस्या उत्पन्न हो सकती है।
ज्यादातर मामलों में देखा गया है कि पेरिटोनियल डायलिसिस थेरेपी के कारण लोगों को पेरिटोनाइटिस की समस्या होती है। यदि आप पेरिटोनियल डायलिसिस थेरेपी ले रहे हैं, तो डायलिसिस से पहले, दौरान और बाद में स्वच्छता का विशेष ध्यान रखें। ऐसा करके आप स्वयं को पेरिटोनाइटिस से सुरक्षित रख सकते हैं।
पेरिटोनाइटिस एक गंभीर स्थिति है, ऐसे में इसे विशेष उपचार की आवश्यकता होती है। यदि इसका इलाज न किया जाए तो पेरिटोनाइटिस तेजी से रक्त (सेप्सिससेप्सिस) और अन्य अंगों में फैल सकता है, जिसके परिणामस्वरूप अंगों के खराब होने का डर होता है। गंभीर स्थिति में लोगों की जान भी जा सकती है। इसलिए पेरिटोनाइटिस के लक्षण (जिनमें से सबसे आम पेट में गंभीर दर्दपेट में गंभीर दर्द है) नजर आते ही डॉक्टर से संपर्क करना चाहिए। ऐसा करके आप इसकी घातक जटिलताओं से स्वयं को बचा सकते हैं।
इस लेख में हम पेरिटोनाइटिस के लक्षण, कारण और इसके इलाज प्रक्रिया के बारे में जानकारी प्राप्त करेंगे।

## पेरिटोनाइटिस के लक्षण- Peritonitis symptoms in Hindi
पेरिटोनाइटिस के दौरान भूख न लगनाभूख न लगना, मतली और पेट में दर्द सबसे सामान्य है। पेट का दर्द जल्दी ही गंभीर रूप ले सकता है। संक्रमण के अंतर्निहित कारणों के आधार पर लोगों में अलग-अलग लक्षण नजर आ सकते हैं। पेरिटोनाइटिस के दौरान सामान्य रूप से निम्न प्रकार के लक्षण देखने को मिलते हैं।
- पेट में दर्द जो शौच के दौरान या छूने पर अधिक तीव्र हो जाता है
- पेट फूलनापेट फूलना
- मतली और उल्टीमतली और उल्टी
- दस्तदस्त
- कब्जकब्ज
- बहुत कम मात्रा में पेशाब होना
- एनोरेक्सियाएनोरेक्सिया, या भूख न लगना
- अत्यधिक प्यास लगनाअत्यधिक प्यास लगना
- थकान
- बुखार और ठंड लगना
यदि आप पेरिटोनियल डायलिसिस पर हैं, तो डायलिसिस के दौरान निकलने वाले द्रव में झाग या उसमें सफेद परत दिखाई दे सकते हैं। इसके अलावा आपको कैथेटर के चारों ओर लालिमा या दर्द महसूस हो सकता है।

## पेरिटोनाइटिस का कारण - Peritonitis causes in Hindi
पेरिटोनाइटिस मुख्य रूप से दो प्रकार के होते हैं।
पहला : स्पॉन्टेनियस बैक्टीरिल पेरिटोनाइटिस (एसबीपी), यह पेरिटोनियल गुहा में तरल पदार्थ के संक्रमण के कारण होता है। किडनी या लिवर फेल होने के कारणलिवर फेल होने के कारण भी पेरिटोनाइटिस की समस्या हो सकती है। इसके अलावा जिन लोगों की किडनी खराबकिडनी खराब हो अथवा जिनको पेरिटोनियल डायलिसिस हो रही हो उन लोगों को एसबीपी का खतरा रहता है।
दूसरा : सेकेंडरी पेरिटोनाइटिस, आमतौर पर पाचन तंत्र से फैले संक्रमण के कारण होता है।
ये दोनों प्रकार के पेरिटोनाइटिस, जानलेवा हो सकते हैं। पेरिटोनाइटिस से होने वाली मृत्यु दर कई कारकों पर निर्भर करती है। जिन लोगों को सिरोसिससिरोसिस की समस्या है, ऐसे लोगों में पेरिटोनाइटिस के कारण मौतों का आंकड़ा 40 फीसदी है। सेकेंडरी पेरिटोनाइटिस में 10 फीसदी लोगों की मौत हो जाती है। इसके अलावा कई और स्थितियां हैं, जिनके कारण पेरिटोनाइटिस होने का खतरा रहता है।
- पेट में घाव या चोट
- पेट का अल्सरपेट का अल्सर
- अग्नाशयशोथअग्नाशयशोथ, या अग्नाशय की सूजन
- लिवर सिरोसिस या अन्य प्रकार के लिवर रोग
- पित्ताशय की थैली, आंतों या रक्तप्रवाह का संक्रमण
- पेल्विक इंफ्लामेटरी डिजीज (पीआईडी)पेल्विक इंफ्लामेटरी डिजीज (पीआईडी)
- क्रोहन रोगक्रोहन रोग
- किडनी का खराब होना, सर्जरी या फीडिंग ट्यूब का प्रयोग

## पेरिटोनाइटिस का निदान - Diagnosis of Peritonitis in Hindi
यदि आपमें पेरिटोनाइटिस के लक्षण नजर आ रहे हों तो तुरंत चिकित्सक से संपर्क करें। इलाज में देरी से आपका जीवन खतरे में पड़ सकता है। पेरिटोनाइटिस के निदान के लिए डॉक्टर सबसे पहले आपकी मेडिकल हिस्ट्री जानने के साथ फिजिकल टेस्ट करते हैं। डॉक्टर आपके पेट को छू और दबाकर देख सकते हैं, आमतौर पर ऐसा करने से तेज दर्द होता है।
बीमारी को सटीकता से जानने के लिए डॉक्टर कुछ परीक्षणों की भी सलाह दे सकते हैं।
- सफेद रक्त कोशिकाओं (डीब्ल्यूबीसी) की मात्रा को जानने के लिए डॉक्टर पूर्ण रक्त गणना (सीबीसी) टेस्टपूर्ण रक्त गणना (सीबीसी) टेस्ट कराने की सलाह देते हैं। डीब्ल्यूबीसी की बढ़ी हुई मात्रा आमतौर पर सूजन या संक्रमण का संकेत होती है। इसके अलावा संक्रमण या सूजन पैदा करने वाले बैक्टीरिया की पहचान करने में ब्लड कल्चरब्लड कल्चर मददगार हो सकता है।
- यदि पेट में तरल पदार्थ इकट्ठा हो रहे हों तो निडिल के माध्यम से द्रव को निकालकर उसे जांच के लिए भेजते हैं। इस जांच के माध्यम से भी बैक्टीरिया की पहचान करने में मदद मिल सकती है।
- पेरिटोनियम में क्षति या छेद का पता करने के लिए सीटी स्कैनसीटी स्कैन और एक्स-रेएक्स-रे जैसे इमेजिंग टेस्ट कराने की सलाह दी जाती है।
- यदि आप डायलिसिस पर हैं, तो आपका डॉक्टर डायलिसिस द्रव में उपस्थित झाग के आधार पर पेरिटोनाइटिस का निदान कर सकते हैं।

## पेरिटोनाइटिस का इलाज - Treatment of Peritonitis in Hindi
जिन लोगों में पेरिटोनाइटिस का निदान होता है, उन्हें अस्पताल में भर्ती कराया जाता है। रोगी में संक्रमण का इलाज करने के लिए त्वरित रूप से एंटीबायोटिक्सएंटीबायोटिक्स या ऐंटिफंगल दवाएं नसों के माध्यम से दी जानी शुरू कर दी जाती हैं। यदि सेप्सिस के कारण रोगी के अंग खराब होने शुरू हो गए हों तो अतिरिक्त सहायक उपचार की आवश्यक होती है। ऐसी स्थिति में नसों के माध्यम से शरीर में तरल पदार्थ पहुंचाना, ब्लड प्रेशर को नियंत्रित रखने वाली दवाएं और पोषण संबंधी आवश्यकताओं की पूर्ति की जाती है।
कई मामलों में रोगी को आपातकालीन सर्जरी की आवश्यकता होती है, खासकर अगर पेरिटोनाइटिस, एपेंडिसाइटिस, पेट के अल्सर या डायवर्टीकुलाइटिस जैसी स्थितियों के कारण हुआ है। ऊतकों के फटने जैसी स्थितियों में संक्रमित ऊतक को सर्जरी द्वारा हटा दिया जाता है।
यदि रोगी किडनी डायलिसिस पर है, तो संक्रमण खत्म होने तक अग्रिम उपचार के लिए इंतजार किया जाता है। यदि संक्रमण जारी रहता है, तो रोगी को अलग प्रकार के डायलिसिस पर स्विच करने की आवश्यकता हो सकती है।

