# हैजा - Cholera in Hindi
_Source: [https://www.myupchar.com/disease/cholera](https://www.myupchar.com/disease/cholera)_

## Introduction
हैजा (कॉलरा) क्या है? - Meaning of Cholera in Hindi
हैजा (कॉलरा) एक संक्रामक रोग है जो गंभीर दस्त का कारणदस्त का कारण बनता है, जिससे निर्जलीकरण हो सकता है और अगर इलाज न हो तो मृत्यु भी हो सकती है।
विब्रियो कॉलरे (Vibrio cholerae) नामक जीवाणु से दूषित भोजन या पानी पीने के कारण हैजा (कॉलरा) होता है। अस्वच्छ, भीड़, युद्ध और अकाल से ग्रस्त स्थानों में यह रोग सबसे आम है।
सही इलाज के साथ कॉलरा ग्रस्त व्यक्ति 5 से 7 दिन के भीतर ठीक हो सकता है।
कॉलरा से बचाव के लिए अब चार वैक्सीन उपलब्ध हैं, लेकिन कोई भी वैक्सीन सौ प्रतिशत सुरक्षा नहीं देती है। इसलिए खाने-पीने और अपने आ-पास स्वच्छता बनाये रखना इससे अच्छा उपाय है।
(और पढ़ें - दस्त रोकने के उपायदस्त रोकने के उपाय) 
भारत में हैजा
ओडिशा के गंजम जिले में 14 अप्रैल 2017 को इस बीमारी का प्रकोप हुआ है। दूषित "पाना" (गंजम का एक परंपरागत पेय) का उपभोग करने से कदुवा गांव में तीन व्यक्तियों की मौत हो गई है। ओडिशा के अलावा, हैदराबाद शहर की सीमा में कॉलरा के 36 अन्य मामलों को दर्ज किया गया है। यद्यपि भारत में इस बीमारी की घटना बहुत दुर्लभ है (प्रति वर्ष 1 लाख से कम मामले), विश्व स्वास्थ्य संगठन (WHO) ने चेतावनी दी है कि हैजा भारत में फिर से उभर सकता है।

## हैजा के लक्षण - Cholera Symptoms in Hindi
हैजा के लगभग 80 प्रतिशत रोगी किसी भी लक्षण से ग्रस्त नहीं होते हैं, और रोग अपने आप ही कुछ समय में सही हो जाता है। लेकिन WHO के मुताबिक, रोगी तब भी वातावरण में बैक्टीरिया को फैला सकता है।
- ऊष्मायन अवधि (संक्रमित होने और लक्षणों के विकास के बीच का समय)
	यह कुछ घंटों से लेकर 5 दिन तक का समय लेता है, आमतौर पर 2 से 3 दिन का समय।
- संक्रामक अवधि (समय जिसके दौरान संक्रमित व्यक्ति दूसरों को संक्रमित कर सकता है)
	तीव्र चरण के दौरान और रिकवरी के कुछ दिनों बाद तक हालांकि, कुछ लोग (जिन्हें 'रोग वाहक (Carriers)' कहा जाता है) जिनमे हैजा के लक्षण नहीं आते हैं, तब भी बैक्टीरिया फैला सकते हैं और संक्रामक हो सकते हैं, कभी-कभी महीनों या कुछ वर्षों तक।
जिन लोगों में लक्षण विकसित होते हैं उनमें से लगभग 80 प्रतिशत रोगी केवल हलके फुल्के लक्षण ही अनुभव करते हैं। अन्य 20 प्रतिशत लोग गंभीर दस्त, उल्टी और पैर की ऐंठन का अनुभव करते हैं।
हैजा के अन्य लक्षण निम्न हैं:

## हैजा के कारण - Cholera Causes in Hindi
### हैजा क्यों होता है?
निम्नलिखित हैजा के कारण एवं आम स्रोतों में शामिल हैं:
आप एक संक्रमित व्यक्ति के साथ आकस्मिक संपर्क से हैज़ा ग्रस्त नहीं हो सकते हैं।
कॉलरा जीवाणु के दो अलग-अलग जीवन चक्र होते हैं - एक पर्यावरण में और दूसरा इंसानों में। इनके बारे में और जानते हैं:
- वातावरण में:
	कोलेरा जीवाणु तटीय जल में प्राकर्तिक रूप से मौजूद होते हैं, जहां वे कॉपपोड़स (Copepods) नामक छोटे क्रस्टेशियंस (Crustaceans) से जुड़ जाते हैं। हैजा बैक्टीरिया इनके साथ जुड़ कर, दुनिया भर में फैल जाते हैं।
- इंसानों में:
	जब लोग कॉलरा जीवाणुओं का उपभोग करते हैं तो, वे खुद बीमार नहीं होते हैं, लेकिन वे अपने मल से  बैक्टीरिया फैला सकते हैं। जब मानव मल भोजन और पानी स्त्रोतों को दूषित करते हैं, तो दोनों इस जीवाणु के लिए आदर्श प्रजनन आधार के रूप में काम करते हैं।
### हैजा होने का जोखिम किन कारकों से बढ़ जाता है?

## हैजा से बचाव - Prevention of Cholera in Hindi
### कॉलरा से बचने के लिए क्या कर सकते हैं?
अब कॉलरा के लिए वैक्सीन उपलब्ध है। यह वैक्सीन पूर्ण रूप से असरदार नहीं है, इसलिए इनको लगवाने के अलावा बचाव के अन्य तरीकों को अपनाना भी ज़रूरी है।
### हैजा वैक्सीन
### 1. Dukoral,Shancholऔर Euvichol
वर्तमान में विश्व स्वास्थ्य संगठन (WHO) द्वारा सुझाए गए हैजा के लिए तीन टीके हैं। ये Dukoral, ShancholShanchol और Euvichol हैं। तीनों के पूर्ण सुरक्षा देने के लिए इनकी दो-दो खुराक की आवश्यकता होती है। हालांकि हैजा के खिलाफ वैक्सीन मौजूद है, WHO आमतौर पर इसकी सलाह नहीं देते हैं, क्योंकि यह इसे प्राप्त करने वाली संख्या में से केवल आधे लोगों की ही रक्षा कर पाती हैं और यह केवल कुछ महीने तक ही असर करती है।
### 2. Vaxchora
एफडीए ने हाल ही में वयस्कों के लिए अमेरिका में Vaxchora® नामक एक एकल-खुराक मौखिक हैजा वैक्सीन को मंजूरी दी है। इसके इस्तेमाल को18 - 64 वर्ष की उम्र के उन लोगों के लिए सुझाया गया है जो सक्रिय हैजा संचरण वाले कसी क्षेत्र की यात्रा करने वाले हों।
टेस्टिंग में पाया गया है कि टीकाकरण के बाद 10 दिनों में 90% और 3 महीने बाद 80% लोगों में गंभीर दस्त की संभावना को कम करने के लिए Vaxchora®। गर्भवती या स्तनपान करने वाली महिलाओं में Vaxchora® की सुरक्षा और प्रभावशीलता अभी तक ज्ञात नहीं है, और यह भी ज्ञात नहीं है कि टीका प्राप्त करने के 3 - 6 महीने बाद सुरक्षा कैसे रहती है।
(और पढ़ें - हैजा का टीकाहैजा का टीका)
### कॉलरा से बचाव के अन्य उपाय
- हैजा से ग्रस्त इलाकों में जाने से पहले आवश्यक टीकाकरण कराएं।
- साबुन और पानी से कई बार हाथ धोएं।
- फलों और सब्जियों को साफ़ करने, ब्रश करने, भोजन तैयार करने, बर्तन धोने या बर्फ जमाने के लिए बोतलबंद (bottled), उबला हुआ (boiled), या रासायनिक तरीके से शुद्ध किये गए पानी (chemically treated) का उपयोग करें।
- पूरी तरह से पका हुआ और गर्म खाना खाएं।
- जिन सब्ज़ियों और फलों को आप स्वयं छील सकें उनका उपभोग करें।
- बिना उबले हुए दूध और इसके उत्पादों से बचें।
- उन जगहों पर न रहें जहां ठहरा हुआ पानी हो।
- पानी और खाद्य स्रोतों के प्रदूषण को रोकने के लिए मल त्याग खुले में न करें। शौचालय का इस्तेमाल करें।
- जंक फूडजंक फूड खाने से बचें।

## हैजा का परीक्षण - Diagnosis of Cholera in Hindi
इसका निदान करने का एकमात्र तरीका है मल के नमूने में बैक्टीरिया की पहचान करना। किसी अन्य रोगाणु के कारण हुए संक्रमण की वजह से होने वाले पतले दस्त और हैजा में फर्क बता पाना मुश्किल होता है। इसके लिए मल जांच की आवश्यकता पड़ती है। Vibrio cholerae serogroup O1 या O139 को अलग करने और पहचानने के लिए मल के नमूने की जांच करना हैजा का निदान करने के लिए सभी चिकित्सकों का पहला विकल्प होता है।
इसके निदान के लिए रैपिड कॉलरा डिपस्टिक टेस्ट (Rapid cholera dipstick tests) का उपयोग किया जाता है। ऐसे क्षेत्र जहां हैजा होना काफी आम है, उधर डिप्स्टिक टेस्ट अक्सर उपलब्ध होते हैं। इसमें मल के नमूने में एक पट्टी डाली जाती है और फिर उस पर बनी पंक्तियों को जांचा जाता है। अगर दो लाल रेखाएं पट्टी पर दिखाई देती हैं, तो हैजा के होने की पुष्टि हो जाती है परन्तु अगर केवल एक पंक्ति आती है तो हैजा नहीं होता है। परीक्षण के लिए बस 2 से 15 मिनट लगते हैं।
विब्रियो कोलेरे बैक्टीरिया के खिलाफ एंटीबॉडी के लिए रक्त परीक्षण के माध्यम से भी निदान किया जा सकता है।

## हैजा का इलाज - Cholera Treatment in Hindi
हैजा का उपचार किया जा सकता है, लेकिन क्योंकि इसमे निर्जलीकरण जल्दी हो सकता है, इसीलिए इसका उपचार जल्द से जल्द किया जाना चाहिए। कॉलरा को तुरंत उपचार की आवश्यकता होती है क्योंकि इस बीमारी के कारण मरीज़ की घंटों के भीतर मौत हो सकती है। संक्रमण के लिए उपचार का मुख्य मकसद उलटी और दस्त के कारण हुए पानी और शरीरिक लवण के नुक्सान की पूर्ती करना होता है।
पहले के समय में हैजा के महामारी बनने के कारण लोगों की भारी संख्या में मृत्यु,  जन संसाधन और अर्थव्यवस्था को काफी नुक्सान पहुँचता था। हालांकि अब लोगों को हैजा की पर्याप्त जानकारी है जिससे की इसके महामारी होने की सम्भावना नहीं है।
### किसी भी प्रकार की जटिलता से बचने के लिए, इन्हें लेने या उपयोग करने से पहले कृपया अपने चिकित्सक से परामर्श करें।

## हैजा से होने वाले नुकसान और जटिलताएं - Cholera Complications in Hindi
हैजा से होने वाले नुकसान निम्नलिखित हैं -
कॉलरा जल्दी ही घातक रूप ले सकता है। अधिक गंभीर मामलों में, भारी मात्रा में तरल पदार्थ और इलेक्ट्रोलाइट्स का तेजी से नुकसान होने के कारण दो से तीन घंटे के भीतर रोगी की मौत हो सकती है।

## हैजा में परहेज - What to avoid during Cholera in Hindi?
अगर आप हैजा से ग्रस्त हैं तो आपको निम्नलिखित चीज़ों से परहेज़ करना चाहिए। ये आपकी रिकवरी में सहायक हो सकता है।

## हैजा में क्या खाना चाहिए? - What to eat during Cholera in Hindi?
### * किसी भी प्रकार की जटिलता से बचने के लिए, इन्हें लेने या उपयोग करने से पहले कृपया अपने चिकित्सक से परामर्श करें।

