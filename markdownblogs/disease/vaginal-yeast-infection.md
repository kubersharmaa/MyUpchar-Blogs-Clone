# योनि में खमीर (यीस्ट) संक्रमण - Vaginal Yeast Infection in Hindi
_Source: [https://www.myupchar.com/disease/vaginal-yeast-infection](https://www.myupchar.com/disease/vaginal-yeast-infection)_

## Introduction
महिलाओं में योनिशोथ (Vaginitis) एक बहुत बड़ी समस्या है। हर साल इससे लाखों महिलाएं ग्रस्त होती हैं। इस बारे में वो किसी से खुल कर चर्चा भी नहीं कर पाती हैं और सही उपचार भी नहीं अपना पाती हैं। वास्तव में यह संक्रमण प्रजनन के समय अधिक तेज़ी से होता है। हार्मोनल स्तर के निरंतर घटने बढ़ने, बैक्टीरिया या यौन गतिविधियों के कारण योनि से जुड़ी समस्याएं होती हैं।
योनि संक्रमण तीन प्रकार का होता है - 

यीस्ट इन्फेक्शन
बैक्टीरियल इन्फेक्शन (और पढ़ें - योनि में बैक्टीरियल संक्रमणयोनि में बैक्टीरियल संक्रमण)
ट्रिकोमोनिसिस

इनसे ग्रस्त होने पर योनि स्राव, खुजली और जलन आदि लक्षण अनुभव होते हैं। अलग अलग कारणों से होने वाले इन संक्रमणों का उपचार भी भिन्न भिन्न होता है। 
तो आइये जानते हैं योनि में यीस्ट इन्फेक्शन होने के लक्षण, कारण और संक्रमण हो जाने पर अपनाये जाने वाले उपचार।

## योनि में यीस्ट संक्रमण क्या है? - What is yeast infection in Hindi
योनि में यीस्ट संक्रमण अधिकतर जननांगों में होने वाला फंगल संक्रमण है। इसके कारण जलन, खुजली और योनि स्राव होता है। यह महिलाओं में पुरुषों की तुलना में अधिक होता है। 4 में से 3 महिलाओं को पूरे जीवन काल में एक बार यीस्ट संक्रमण का अनुभव हो जाता है।
सामान्यतः योनि में खमीर संक्रमण तब होता है जब कैंडीडा एल्‍बीकैंस जो एक प्रकार का कवक (यीस्ट) है, आपके मुंह, पाचन तंत्र या योनि में पाया जाता है। यह फंगस संख्या में तेज़ी से वृद्धि करती है और योनि के ऊतकों को नुकसान पहुँचाती है।
आम तौर पर कैंडिडा अन्य सूक्ष्मजीवों के साथ एक संतुलन में काम करती है लेकिन जब यह संतुलन बिगड़ जाता है तब कैंडिडा में अधिक वृद्धि यीस्ट संक्रमण का कारण बनता है।
(और पढ़ें - योनि से सफ़ेद पानी आनायोनि से सफ़ेद पानी आना)

## योनि में खमीर (यीस्ट) संक्रमण के लक्षण - Vaginal Yeast Infections Symptoms in Hindi
सभी महिलाओं को खमीर इन्फेक्शन के लक्षण महसूस नहीं होते क्योंकि अगर संक्रमण बहुत कम है तो लक्षण भी बहुत सूक्ष्म होंगे। अगर आपको निम्न में से कोई भी लक्षण का अनुभव हो तो डॉक्टर के पास अवश्य जाएं :
- योनी में खुजलीयोनी में खुजली, जलन या असहजता महसूस होना।
- योनि या योनि मार्ग में दर्दयोनि मार्ग में दर्द होना।
- सेक्स या मूत्र त्याग के समय जलन महसूस होना। (और पढ़ें - सेक्स से फायदेसेक्स से फायदे और sex kaise karte hainsex kaise karte hain)
- सफ़ेद और गाढ़ा योनिस्रावयोनिस्राव होना।
- लाल चकत्ते या दाने होना।
कभी-कभी यह संक्रमण इतना जटिल हो जाता है कि त्वचा में घाव हो जाते हैं। कुछ मेडिकल परिस्थितियां जैसे गर्भावस्थागर्भावस्था, अनियंत्रित शुगरशुगर या कमज़ोर इम्यून सिस्टमकमज़ोर इम्यून सिस्टम के कारण भी यह इन्फेक्शन होता है।

## योनि में यीस्ट संक्रमण के कारण - Vaginal Yeast Infections Causes in Hindi
कुछ यीस्ट संक्रमण कैंडिडा एल्‍बीकैंस के कारण होते हैं लेकिन कैंडिडा की अन्य प्रजातियां भी संक्रमण फैलाती हैं। जिनका अलग अलग इलाज होता है।
महिलाओं की योनि में खमीर और बैक्टीरिया संतुलित मात्रा में उपस्थित रहते हैं लेकिन उनमें असुंतलन संक्रमण का कारण बनता है। लैक्टोबैसिलस बैक्टीरिया यीस्ट में वृद्धि होने से रोकता है लेकिन कभी कभी यीस्ट अधिक प्रभावी हो जाता है जो संक्रमण का कारण बनता है।
महिलाओं से यह संक्रमण सेक्स के दौरान उनके पार्टनर को भी हो सकता है। हालांकि यीस्ट इन्फेक्शन को यौन संचारित संक्रमणयौन संचारित संक्रमण नहीं माना जाता है क्योंकि यह उन महिलाओं या लड़कियों को भी हो जाता है जो यौन रूप से सक्रिय नहीं हैं और यौन संचारित संक्रमण केवल यौन रूप से सक्रिय होने पर ही होते हैं।
योनि में यीस्ट इन्फेक्शन के कारण निम्नलिखित हैं :
अधिकतर खमीर संक्रमण कैंडिडा प्रजाति के फंगस के कारण ही होते हैं। अगर आप भी इस संक्रमण से पीड़ित हैं तो इससे पहले कि यह कोई गंभीर रूप ले ले, डॉक्टर से ज़रूर सलाह लें।

## योनि में यीस्ट संक्रमण से बचाव - Prevention of Vaginal Yeast Infections in Hindi
यीस्ट या खमीर इन्फेक्शन को रोकने का कोई निश्चित तरीका नहीं है लेकिन कुछ उपायों द्वारा इनसे बचा ज़रूर जा सकता है जो निम्नलिखित हैं :
- डूशिंग से बचें। यह आमतौर पर पानी और सिरके के मिश्रण से योनि को धोने की एक विधि है। एंटीसेप्टिक और सुगंध से युक्त डूश दवा की दुकानों में मिलते हैं। यह बोतल या बैग में आता है और ट्यूब के माध्यम से योनि की सफाई के लिए स्प्रे किया जाता है।
- योनि में डिओडोरेंट या डिओडोरेंट पैड्स के इस्तेमाल से बचें।
- कॉटन के अंडरगार्मेंट्स उपयोग करें।
- ढीले ढाले पैन्ट्स या स्कर्ट्स पहनें।
- अंडरगार्मेंट्स को गर्म पानी से धोएं।
- स्वस्थ्य और संतुलित आहारसंतुलित आहार खाएं।
- गीले कपड़ें (स्विमिंग सूट) तुरंत बदलें।
- बाथ टब में स्नान करने से बचें।
अगर आपको कभी भी यीस्ट इन्फेक्शन होने की दुविधा हो तो बिना शरमाये डॉक्टर से ज़रूर परामर्श लें अन्यथा यह समस्या गंभीर रूप भी ले सकती है।

## योनि में खमीर (यीस्ट) संक्रमण का इलाज - Vaginal Yeast Infections Treatment in Hindi
योनि में यीस्ट या खमीर संक्रमण का उपचार संक्रमण की जटिलता पर निर्भर करता है।
### कम जटिल यीस्ट संक्रमण
इनका इलाज दो तरीकों से किया जा सकता है : वैजाइनल थैरेपी और दवाओं के सेवन से।
ये दोनों ही तरीके डॉक्टर के परामर्श पर ही अपनायें। अगर आप दवा का सेवन भी करने जा रही हैं तो बिना डॉक्टर की सलाह के न लें क्योंकि यह प्रतिक्रिया भी कर सकती है जिसके भयंकर परिणाम हो सकते हैं।
### जटिल यीस्ट संक्रमण
जटिल यीस्ट संक्रमण का इलाज भी वैजाइनल थैरेपी और मौखिक रूप से ली जाने वाली दवाओं से ही किया जाता है।
- अधिक समय तक वैजाइनल थैरेपी से (लगभग 7 से 14 दिनों की) - जिसमें वैजाइनल क्रीम और दवाओं का नियमित सेवन करना पड़ता है - भी यीस्ट संक्रमण से निजात पाने में मदद मिलती है।
- अगर आपके पार्टनर को यीस्ट संक्रमण है तो संभोग के दौरान कंडोम का इस्तेमालकंडोम का इस्तेमाल ज़रूर करें। (और पढ़ें - महिला कंडोममहिला कंडोम)
- दहीदही का उपयोग भी योनि में यीस्ट संक्रमण के वैकल्पिक उपचार के रूप में किया जा सकता है। यह उपचार रिसर्च अध्ययनों के द्वारा प्रमाणित नहीं है लेकिन कैंडिडा से होने वाले संक्रमण को कम करने में सहायक है।
कोई भी एंटिफंगल दवा के सेवन से पहले ये ज़रूर सुनिश्चित कर लीजिये की आपका संक्रमण यीस्ट संक्रमण ही है या नहीं। एंटिफंगल दवाओं के अधिक सेवन से उनका प्रभाव कम होने लगता है और हो सकता है कि भविष्य में ये दवाएं असर न करें इसलिए बिना डॉक्टर के परामर्श के कोई दवा न लें।
(और पढ़ें - योनि में यीस्ट संक्रमण के घरेलू उपाएयोनि में यीस्ट संक्रमण के घरेलू उपाए)

## योनि के यीस्ट इन्फेक्शन से छुटकारा पाने का सबसे तेज़ तरीका क्या है? - What is the fastest way to get rid of a vaginal yeast infection in Hindi?
यीस्ट इन्फेक्शन को जल्दी से ठीक करने का सबसे बेहतर तरीका है कि जैसे ही आपको बीमारी से संबंधित लक्षण दिखने लगे आप तुरंत अपने डॉक्टर से मिलें और बीमारी से संबंधित फ्लुकोनाज़ोल या मोनिस्टैट युक्त दवा लें.

## क्या होगा यदि योनि के यीस्ट इन्फेक्शन का इलाज न किया जाए? - What will happen if a vaginal yeast infection is left untreated in Hindi?
यीस्ट इन्फेक्शन का अगर इलाज ना किया जाए तो यह आपके लिए खतरनाक साबित हो सकता है. डॉक्टरों का कहना है कि योनि के संक्रमण को अगर बिना इलाज किए छोड़ दें तो इससे इंफेक्शन और अधिक बढ़ जाता है जिसकी वजह से योनि और उसके आसपास की जगहों पर खुजली, लालिमा और सूजन जैसी परेशानियां हो सकती है. संक्रमण वाली जगह पर खुजली करने से उस स्थान पर खुले या खुरदरे क्षेत्र बन सकते हैं या ऐसा भी हो सकता कि सूजन वाली जगह पर दरार आ जाए. यीस्ट इन्फेक्शन का इलाज ना करने के और भी कई बुरे प्रभाव हो सकते हैं जैसे कि थकान महसूस होना, मुंह में छाले हो जाना और जठरांत्र संबंधी समस्याएं.

## क्या योनि का यीस्ट इन्फेक्शन बिना इलाज के खुद ही ठीक हो सकता है? - Will a vaginal yeast infection go away on its own in Hindi?
यीस्ट इन्फेक्शन कई तरह के होते हैं जिनमें से कुछ सामान्य होते हैं जिसे घर के उपचार से ठीक किया जा सकता है तो वहीं कुछ इंफेक्शन के लिए डॉक्टर के उपचार की जरूरत होती है. लेकिन डॉक्टर की सलाह मानें तो किसी भी व्यक्ति को यीस्ट इन्फेक्शन को अनदेखा नहीं करना चाहिए और उसका इलाज करवाना चाहिए भले ही संक्रमण ना के बराबर हो. अगर खमीर संक्रमण  का इलाज सही तरीके से ना किया जाए तो यह दोबारा हो सकता है. डॉक्टर यीस्ट इन्फेक्शन के कारण प्रभावित जगह को शांत करके बढ़े हुए कैंडिडा फंगस का इलाज करते हैं. दो स्तरों के इस इलाज से संक्रमण वाले जगह पर होने वाली खुजली और जलन को कम किया जाता है ताकि बैक्टीरिया और खमीर को संतुलित किया जा सके.

## क्या महिला से पुरुष को यीस्ट इन्फेक्शन हो सकता है? - Can a woman give a man a yeast infection in Hindi?
यदि किसी महिला को यीस्ट इन्फेक्शन है और उसके साथ अगर कोई पुरूष यौन संबंध बना रहा हो तो उस व्यक्ति में संक्रमण का खतरा बना रहता है. चूंकि पुरूषों में यीस्ट इन्फेक्शन ना के बराबर होता है लेकिन फिर भी अगर संक्रमित स्त्री के साथ संबंध बनाता है तो संक्रमण के फैलने की संभावना थोड़ी कम होती है. हालांकि खतनारहित पुरूषों में यीस्ट इन्फेक्शन होने की संभावना ज्यादा होती है. यीस्ट इन्फेक्शन यौन संबंधों से फैलने वाली बीमारी नहीं है. हालांकि सेक्स के दौरान रोकथाम के तरीके जैसे कि कंडोम आपके साथी को संक्रमित होने के खतरे से बचा सकता है.

## क्या शुक्राणु से योनि में यीस्ट इन्फेक्शन हो सकता है? - Can sperm cause vaginal yeast infections in Hindi?
खमीर या यीस्ट इन्फेक्टेड पुरूष के लिंग की संक्रमित बैक्टीरिया या यीस्ट संभोग के दौरान महिला की योनि में स्थित बैक्टीरिया और यीस्ट कोशिकाओं के संपर्क में आता है. जो महिलाओं में यीस्ट इंफेक्शन का कारण हो सकता है. यदि कोई महिला किसी ऐसे व्यक्ति के साथ यौन संबंध बनाती है, जिसे पेनाइल यीस्ट संक्रमण है, तो उस महिला में संक्रमण का खतरा बढ़ जाता है.
पुरुषों में होने वाले यीस्ट इन्फेक्शन को पेनाइल यीस्ट इन्फेक्शन, कैंडिडा बैलेनाइटिस या बैलेनाइटिस थ्रश भी कहा जाता है. यह बीमारी महिलाओं में सामान्य है लेकिन पुरूषों में भी इस संक्रमण का खतरा रहता है. हालांकि महिलाओं की अपेक्षा पुरूषों में यह संक्रमण कम होता है.

## कैसे पता चले कि योनि का खमीर संक्रमण ठीक हो रहा है? - How do I know my vaginal yeast infection is getting better in Hindi?
यीस्ट इंफेक्शन के लक्षण जैसे कि योनि में खुजली या जलन, योनि मार्ग में दर्द, मूत्र त्याग में जलन महसूस होना खत्म हो जाता है तो खमीर संक्रमण खत्म हो जाना चाहिए. हालांकि डॉक्टर द्वारा दिए गए दवाइयों का कोर्स पूरा करना चाहिए. खमीर इंफेक्शन का पूरा इलाज करने से योनि में बैक्टीरिया और यीस्ट का संतुलन प्राकृतिक रूप से बना रहता है. अगर यीस्ट इंफेक्शन का सही ढ़ंग से इलाज नहीं किया जाएं तो इसके दोबारा होने की संभावना होती है.

