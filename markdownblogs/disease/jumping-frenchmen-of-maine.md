# जंपिंग फ्रेंचमैन ऑफ मेन (चौंक कर उछलना) - Jumping Frenchmen of Maine in Hindi
_Source: [https://www.myupchar.com/disease/jumping-frenchmen-of-maine](https://www.myupchar.com/disease/jumping-frenchmen-of-maine)_

## Introduction
जंपिंग फ्रेंचमैन ऑफ मेन क्या है?
1878 में जॉर्ज बीयर्ड द्वारा "जंपिंग फ्रेंचमैन ऑफ मेन" का वर्णन किया गया था। जंपिंग फ्रेंचमैन ऑफ मेन एक अत्यंत दुर्लभ विकार है, जिसमें व्यक्ति अचानक से चौंक जाने पर छलांग लगा देता है। इस विकार के लक्षण सबसे पहले एक फ्रांसीसी कनाडाई लंबरजैक में पाए गए थे, इसलिए इसका नाम जंपिंग फ्रेंचमैन ऑफ मेन पड़ा। डॉक्टर्स को इस स्थिति का अभी तक सटीक कारण पता नहीं चल पाया है, लेकिन एक सिद्धांत यह है कि अत्यधिक चौंका देने वाली किसी सामाजिक स्थिति के प्रभाव में यह विकार पैदा होता है। जंपिंग फ्रेंचमैन ऑफ मेन चौंक जाने से संबंधित सिंड्रोम है।
जंपिंग फ्रेंचमैन ऑफ मेन के लक्षण
आमतौर पर इस बीमारीबीमारी के लक्षण किशोर अवस्था के बाद या टीनएज उम्र (10 से 13 साल) के दौरान दिखने शुरू होते हैं। इस विकार से प्रभावित व्यक्ति बहुत ज्यादा चौंकने लगता है पर साथ ही कूदने, चीखने, आक्रामक होकर बाहें फैलाने, मारने और चीजें फेंकने लगता है। 
जंपिंग फ्रेंचमैन ऑफ मेन के कारण
उपरोक्त लक्षणों के दिखने के पीछे का कारण अभी तक पता नहीं चल पाया है, लेकिन इसे एक न्यूरोसाइकियाट्रिक (तंत्रिका तंत्र से होने वाली मानसिक बीमारीमानसिक बीमारी) विकार माना जाता है। चौंकना, अचानक या अप्रत्याशित शोर की वजह से मानव द्वारा निकलने वाली एक सामान्य प्रतिक्रिया है। चूंकि इस विकार के मामले इतने कम दर्ज किए गए हैं और इस पर कोई विस्तृत अध्ययन भी नहीं किया गया है, इसलिए इसके सटीक कारण का पता नहीं लगाया जा सका है। यह संभव है कि आनुवांशिक और पर्यावरणीय दोनों कारक इस तरह के विकारों में अहम भूमिका निभाते हों।

