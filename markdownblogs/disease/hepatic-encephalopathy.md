# हेपेटिक एन्सेफ्लोपैथी - Hepatic Encephalopathy in Hindi
_Source: [https://www.myupchar.com/disease/hepatic-encephalopathy](https://www.myupchar.com/disease/hepatic-encephalopathy)_

## Introduction
हेपेटिक एन्सेफ्लोपैथी एक मस्तिष्क संबंधी बीमारी है जो लिवर संबंधी रोगों से ग्रस्त लोगों को होती है। इस बीमारी में लिवर, रक्त में मौजूद विषाक्त पदार्थों को सही से निकाल नहीं पाता है। इसके परिणामस्वरूप रक्त की विषाक्तता बढ़ जाती है, जिससे मस्तिष्क को क्षति पहुंचने का डर रहता है। हेपेटिक एन्सेफ्लोपैथी अल्पकालिक या क्रोनिक (दीर्घकालिक) हो सकती है। कुछ मामलों में देखा गया है कि रोगी बात करने या इशारे करने में भी असमर्थ हो जाता है। ऐसी स्थिति जारी रहने पर रोगी कोमा में भी जा सकता है। हेपेटिक एन्सेफ्लोपैथी रोगी को भ्रमभ्रम और सुस्ती की शिकायत हो सकती है। रोगी के व्यक्तित्व, व्यवहार और मनोदशा में परिवर्तन स्पष्ट जाहिर होने लगते हैं।
डॉक्टर अभी तक इस बारे में अच्छी तरह से समझ नहीं सके हैं कि आखिर वह कौन से पदार्थ हैं जो मस्तिष्क को प्रभावित करते हैं। हालांकि, माना जाता है कि रक्त में प्रोटीन ब्रेडाउन से निकलने वाले पदार्थ जैसे अमोनिया के कारण मस्तिष्क को हानि पहुंच सकती है।

## हेपेटिक एन्सेफ्लोपैथी के लक्षण क्या हैं?- Hepatic Encephalopathy ke lakshan kya hai?
लिवर को होने वाली क्षति के अंतर्निहित कारण के आधार पर हेपेटिक एन्सेफ्लोपैथी के लक्षण भिन्न-भिन्न हो सकते हैं। इस बीमारी के कुछ सामान्य लक्षण निम्नलिखित हैं।
- स्मृति हानि
- एकाग्रता की कमी
- चिड़चिड़ापनचिड़चिड़ापन
- भ्रम की स्थिति
- समन्वय की कमी
- मूड स्विंगमूड स्विंग
- चीजों को भूलने की समस्या
### उपरोक्त लक्षणों के साथ अन्य न्यूरोलॉजिकल लक्षण भी दिख सकते हैं।
- बोलने में कठिनाई
- आंखों पर नियंत्रण न रहना
- मांसपेशियों की कमजोरीमांसपेशियों की कमजोरी
चूंकि, यह समस्या लिवर की खराबी के कारण होती है ऐसे में रोगी में लिवर रोग से जुड़े लक्षण भी दिखाई दे सकते हैं। इन लक्षणों को महसूस करने पर अति शीघ्र डॉक्टर से संपर्क करना चाहिए। समय पर इलाज न मिल पाने की स्थिति में रोगी के कोमा में जाने का डर रहता है।

## हेपेटिक एन्सेफ्लोपैथी के कारण क्या हैं?- Hepatic Encephalopathy kyon hota hai?
हेपेटिक एन्सेफैलोपैथी का मुख्य कारण क्रोनिक लिवर फेलियरलिवर फेलियर है। जिन लोगों को लिवर सिरोसिस की दिक्कत है, उनमें भी इसका खतरा बढ़ जाता है। हेपेटाइटिस बीहेपेटाइटिस बी या सी संक्रमण या बहुत अधिक शराब का सेवन करने वाले लोग भी इस गंभीर रोग के शिकार हो सकते हैं। इन सभी कारणों के चलते लिवर शरीर से विषाक्त पदार्थों को निकालने का कार्य सही से नहीं कर पाता है। इस वजह से खून में विषाक्त पदार्थों की मात्रा बढ़ने लगती है। इसी विषाक्तता के कारण मस्तिष्क को क्षति या न्यूरोसाइकियाट्रिक समस्याएं हो सकती हैं। हेपेटिक एन्सेफैलोपैथी का आनुवंशिकता से कोई संबंध नहीं है।

## हेपेटिक एन्सेफ्लोपैथी का निदान और उपचार- Hepatic Encephalopathy ka nidaan aur upchar
हेपेटिक एन्सेफ्लोपैथी के निदान के लिए डॉक्टर रोग के लक्षणों और रोगी की मेडिकल हिस्ट्री के बारे में जानने की कोशिश करते हैं। इसके लिए कुछ परीक्षणों की आवश्यकता होती है।
- लिवर और खून में विषाक्त पदार्थों की उपस्थिति का पता लगाने के लिए खून की जांच।
- सेरेब्रोफाइनल फ्ल्यूड किसी भी बैक्टीरिया और वायरल संक्रमण का पता लगाने के लिए स्पाइनल टैप टेस्ट।
- मस्तिष्क एनॉटमी के लिए कंप्यूटेड टोमोग्राफी (सीटी) स्कैन और एमआरआई जैसे परीक्षण
### हेपेटिक एन्सेफ्लोपैथी का उपचार
हेपेटिक एन्सेफ्लोपैथी के उपचार में कुछ दवाओं के साथ रोगी को आहार में परिवर्तन करने की सलाह दी जाती है। दवाएं, मांसपेशियों की अनैच्छिक गति पर नियंत्रण रखने और खून में विषाक्त पदार्थों के स्तर को कम करने के लिए दी जाती हैं। वैसे तो हेपेटिक एन्सेफ्लोपैथी का उपचार किया जा सकता है और दवाइयों के साथ कुछ परहेज करके इससे छुटकारा पाया जा सकता है। हालांकि जिन लोगों को ​लिवर की क्रोनिक बीमारी होती है, उनमें उपचार के बाद भी इस बीमारी के दोबारा होने का डर होता है। ऐसी स्थिति में रोगियों को विशेष चिकित्सकीय सहायता की आवश्यकता होती है।

