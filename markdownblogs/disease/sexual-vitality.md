# यौन शक्ति कम होना - Low Sexual Vitality in Hindi
_Source: [https://www.myupchar.com/disease/sexual-vitality](https://www.myupchar.com/disease/sexual-vitality)_

## Introduction
मैस्लो के सिद्धांत के अनुसार सैक्स की ज़रूरत भोजन और पानी के जैसे बुनियादी शारीरिक जरूरत है। यौन जरूरतो की पूर्ति खुश और संतुष्ट जीवन जीने के लिए बहुत जरूरी है। इसकी पूर्ति ना होना व्यक्ति के काम के प्रदर्शन में भी अवरोध उत्पन्न करता है। सैक्स सिर्फ खुशी के लिए ही नहीं है, बल्कि यह अपने साथी को अपना स्नेह दिखाने और प्यार का इज़हार करने का भी एक रास्ता है। लेकिन सैक्स अनुभव को अधिक मनोरंजक बनाने के लिए यौनशक्ति का होना अनिवार्य है। सभी व्यक्ति प्राकृतिक यौनशक्ति के साथ पैदा नही होते हैं या कुछ उम्र बढ़ने के साथ यौनशक्ति को खो देते हैं। यौन जीवन शक्ति मूल रूप से यौन रूप से सक्रिय और मज़बूत होने की स्थिति को कहते हैं। पुरुषों में अपेक्षाकृत अधिक कामेच्छा होती है और वह आम तौर से जल्दी उत्तेजित हो जाते हैं। लेकिन सबका यौन प्रदर्शन एक जैसा नही होता है और कुछ पुरुषों को कई कठिनाइयों का सामना करना पड़ता है। ये बाधा कई कारकों की वजह से हो सकती है|

## यौन शक्ति कम होने के कारण - Low Sexual Vitality Causes in Hindi
### यौन शक्ति कम क्यों होती है?
यौन शक्ति में कमी आने की कई वजह हो सकती हैं, जैसे बुढ़ापा, रक्त प्रवाह में कमी आना, तनाव या कुछ अन्य बीमारियां। आइये इनके बारे मं जानते हैं -
### बुढ़ापा
बुढ़ापा कम यौन शक्ति और जीवन शक्ति के पीछे का सबसे आम कारण है। महिलाओं की उम्र के साथ उनकी योनि का आकार सिकुड़ता है और योनि दीवारें पतली हो जाती हैं। पुरुषों को इरेक्शन (शिश्न) प्राप्त करने में कठिनाई का सामना करना पड़ता है। यौन हार्मोन के स्तर में भी गिरावट आती है।
### रक्त का प्रवाह कम होना
अवरुद्ध रक्त वाहिकाओं या श्रोणि क्षेत्र या जननांग अंगों में रक्त का कम प्रवाहरक्त का कम प्रवाह भी कामेच्छा को कम कर सकता है और जब आप यौन गतिविधियों में लिप्त होते हैं, तब आपको सिहरन उत्तेजना के अनुभव से रोक सकता है।
### कुछ बीमारियाँ
मधुमेह, मूत्र मार्ग में संक्रमण, स्नायु दुर्बलता, हाई बीपीहाई बीपी और यौन विकार जैसे यौन संचारित रोग, शीघ्रपतन, स्तंभन दोषस्तंभन दोष, बढ़ी हुई प्रोस्टेट ग्रंथियाँ आदि की तरह कुछ बीमारियाँ आपके यौन सुख में बाधा के रूप में कार्य कर सकती हैं और गंभीर रूप से आपकी यौन शक्ति और जीवन शक्ति को भी प्रभावित कर सकती हैं। मोटापामोटापा भी आपके यौन सुख को कम कर सकता है।
(और पढ़ें – शीघ्रपतन का इलाजशीघ्रपतन का इलाज)
### असामान्य यौन क्रोमोज़ोम
भ्रूण के प्रजनन अंगों में कोई असामान्यता या प्रसव के दौरान किसी प्रकार का दोष भी यौन समस्याओं का कारण हो सकता है। निषेचन प्रक्रिया (fertilization process) के दौरान असामान्य यौन क्रोमोज़ोम भी यौन विकार के पीछे का कारण हो सकते हैं।
### तनाव
तनाव आपके हार्मोन के साथ छेड़छाड़ कर कम यौन शक्ति को उत्पन्न कर सकता है। तनावतनाव जोड़े के बीच एक दरार पैदा कर सकता है जिससे उनमें यौन रुचि कम हो सकती है।
आयुर्वेद सूचित करता है कि एक व्यक्ति त्रिदोष – वात, कफ और पित्त – में से किसी में भी असंतुलन की वजह से अपनी यौन शक्ति खो सकता हैं। यह असंतुलन यौन व्यवहार को बदल देता है और यौन इच्छाओं से संबंधित समस्याओं का कारण बनता है। खराब आहार, शराब या निकोटीन की खपत, व्यायामव्यायाम की कमी और तनाव दोषों के बीच असंतुलन पैदा कर सकते हैं। आयुर्वेद के अनुसार, यौन गतिविधियों में अधिक लिप्त रहना भी दोषों को बिगाड़ देता है और यौन समस्याओं का कारण बनता है।
कम यौन जीवन शक्ति या यौन शक्ति के खो जाने के कारण निराशा महसूस करने की आवश्यकता नहीं है। उचित निर्धारित औषधि, सही आहार और एक संपूर्ण जीवन शैली अपनाकर आप बहुत अच्छी तरह से इसका इलाज कर सकते हैं।

