# स्यूडोमोनस संक्रमण - Pseudomonas Infections in Hindi
_Source: [https://www.myupchar.com/disease/pseudomonas-infections](https://www.myupchar.com/disease/pseudomonas-infections)_

## Introduction
स्यूडोमोनस संक्रमण क्या है?
स्यूडोमोनस संक्रमण, स्यूडोमोनस वर्ग के जीवाणु के कारण होने वाला रोग हैं। वातावरण(मिट्टी, पानी और पौधों) में यह व्यापक रूप से पाए जाने वाले बैक्टीरिया हैं। आमतौर पर यह स्वस्थ लोगों में संक्रमण का कारण नहीं बनते है। अगर किसी स्वस्थ व्यक्ति में यह संक्रमण हो भी जाए तो इसका प्रभाव बेहद ही कम होता है।
इस संक्रमण के गंभीर प्रभाव ऐसे लोग में देखें जाते हैं जो पहले से ही किसी अन्य बीमारीे के कारण अस्पताल में भर्ती होते हैं या इसके अलावा जिन लोगों की कमजोर प्रतिरक्षा प्रणाली(immune system) होती है। स्यूडोमोनड्स अस्पताल के माहौल में होने वाला संक्रमण है। यह ऐसे सूक्ष्मजीव से  होते है, जो हमारे रोग का कारण बनते है। अस्पताल में होने वाले संक्रमण को नोसोकोमिअल संक्रमण (nosocomial infection) कहा जाता है।
 
यह संक्रमण शरीर के किसी भी हिस्से में हो सकता है। इसके लक्षण इस बात पर निर्भर करते हैं कि यह शरीर के किस हिस्से को अपनी चपेट में लेता है। एंटीबायोटिकएंटीबायोटिक को इस संक्रमण का इलाज करने के लिए उपयोग किया जाता है। स्यूडोमोनस संक्रमण उन लोगों में घातक हो सकता है, जो पहले से गंभीर रूप से बीमार होते है।

