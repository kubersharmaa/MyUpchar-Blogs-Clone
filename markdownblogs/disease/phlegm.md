# कफ (बलगम) - Phlegm in Hindi
_Source: [https://www.myupchar.com/disease/phlegm](https://www.myupchar.com/disease/phlegm)_

## Introduction
कफ (बलगम) क्या होता है?
गले की बलगम को कफ (Phlegm) के नाम से भी जाना जाता है। जब आपके गले या नाक के पिछले हिस्से में बलगम जमा हो जाता है, तो इससे बहुत असुविधाजनक महसूस होता है। म्यूकस मेम्ब्रेन (Mucus membranes) श्वसन प्रणाली की रक्षा करने और उसको सहारा देने के लिए कफ बनाती है। ये मेंब्रेन निम्न अंगों में होती है:

मुंह
नाक
गला
साइनस
फेफड़े

गले व नाक की ग्रंथि एक दिन में कम से कम 1 से 2 लीटर बलगम का उत्पादन करती हैं। बलगम या कफ की अत्याधिक मात्रा होना, परेशान करने वाली समस्या हो सकती है। इसके कारण घंटो बैचेनी रहना, बार-बार गला साफ करते रहना और खांसीखांसी जैसी समस्या हो सकती है। ज्यादातर लोगों में यह एक अस्थायी समस्या होती है। हालांकि, कुछ लोगों के लिए यह एक स्थिर समस्या बन जाती है। जिसके बेहतर उपचार पर थोड़े समय के लिए राहत मिल पाती है।
इसके लक्षणों को कम करने के लिए दवाएं उपलब्ध हैं। धूल व प्रदूषण की रोकथाम करके कफ के निर्माण में कमी की जा सकती है।
(और पढ़ें - प्रदूषण को रोकने के उपायप्रदूषण को रोकने के उपाय)

## कफ (बलगम) के लक्षण - Phlegm Symptoms in Hindi
कफ के लक्षण व संकेत क्या हो सकते हैं:
- गले में जमा बलगम भी सांसो में दुर्गंध पैदा करती है, क्योंकि बलगम में प्रोटीनप्रोटीन होती है, जो बैक्टीरिया पैदा करती है।
- जब आपका शरीर जरूरत से ज्यादा कफ बना देता है, तब अत्याधिक कफ आपके नाक के वायुमार्गों में रुकावट पैदा कर सकता है, जिससे सांस लेने में कठिनाई महसूस होने लगती है।
- कफ बनने के कारण नाक रूकने की समस्या काफी असहज और यहां तक कि दर्दनाक स्थिति पैदा कर सकती है।
- अत्याधिक कफ आपके गले व फेफड़ों में जमा हो सकता है।
- सामान्य कफ साफ या सफेद रंग का होता है और कम गाढ़ा होता है।
- जो कफ हल्के पीले या हरे रंग का दिखाई पड़ता है या जो कफ असाधारण रूप से अधिक गाढ़ा होता है, वह बैक्टीरियल संक्रमणबैक्टीरियल संक्रमण का संकेत देता है।
डॉक्टर को कब दिखाना चाहिए –
अगर नियमित रूप से अत्याधिक कफ बनने लगा है, जिस कारण आप असुविधाजनक महसूस कर रहे हैं, तो आपको डॉक्टर से मिलने के लिए अपॉइंटमेंट ले लेना चाहिए।
समय-समय पर बलगम की मात्रा ज्यादा होना या बलगम गाढ़ा महसूस होना कोई चिंता की बात नहीं है। आमतौर पर आप इसे सुबह के समय महसूस कर सकते हैं, क्योंकि यह पूरी रात जमा होता रहता है और सूखता रहता है। अगर आप बीमार हैं या आपको मौसमी एलर्जीएलर्जी है तो आप अधिक कफ को नोटिस कर सकते हैं।
अगर कफ आपको एक महीने या उससे ज्यादा समय से परेशान कर रहा है, तो डॉक्टर से संपर्क करें। अगर आपको कोई अन्य लक्षण है, तो उसके बारे में भी डॉक्टर को बता दें, जैसे:
- खांसी के साथ खून आना
- छाती में दर्दछाती में दर्द होना
- सांस फूलनासांस फूलना
- घरघराहट होनाघरघराहट होना

## कफ (बलगम) के कारण और जोखिम कारक - Phlegm Causes & Risk factors in Hindi
कफ के कारण व जोखिम कारक क्या हो सकते हैं?
जब कोई जुकामजुकाम या संक्रमण के साथ बीमार पड़ जाता है, तो उसका बलगम गाढ़ा हो जाता है और उसके रंग में भी बदलाव आ जाता है। बलगम काफी चिपचिपा होता है, जिससे यह धूल, वायरस व एलर्जी पैदा करने वाले पदार्थों को अपने अंदर फंसा लेता है। जब आप स्वस्थ होते हैं, तो बलगम में गाढ़ापन कम होता है। लेकिन, जब आप बीमार होते हैं और बहुत सारे कणों के संपर्क में आते हैं, तो बलगम गाढ़ा हो जाता है, क्योंकि यह बाहरी कणों को फंसा लेता है।
(और पढ़ें - एलर्जी का घरेलू उपायएलर्जी का घरेलू उपाय)
वैसे तो कफ आपकी श्वसन प्रणाली का एक स्वस्थ हिस्सा होता है, लेकिन अगर यह आपको परेशान कर रहा है, तो आप इसको पतला करने के या इसे निकालने के लिए कुछ तरीकों को अपना सकते हैं। कुछ ज्यादा कफ बनने वाली स्थितियां निम्न हैं -
- पोस्ट नेजल ड्रिप – जब अत्याधिक मात्रा में बलगम आपके गले और नाक में जमा हो जाता है और कफ बनाकर खांसी पैदा करता है। गले में कफ का निर्माण रात में होता है और सुबह तक यह गले में जम जाता है। (और पढ़ें - खांसी का घरेलू उपायखांसी का घरेलू उपाय)
- जुकाम या फ्लू – जुकाम या फ्लू के दौरान नाक और गले में साफ और पतले बलगम का निर्माण होता है। लेकिन, जब शरीर वायरस पर प्रतिक्रिया देने लगता है, तो बलगम गाढ़ा हो जाता है और हल्के पीले या हरे रंग का हो जाता है। यह फ्लूफ्लू या जुकाम का सबसे ज्यादा ध्यान देने योग्य लक्षण व संकेत होता है।
- मौसमी एलर्जी – काफी सारे लोग हर साल मौसमी एलर्जी से पीड़ित होते हैं। आम जुकाम के विपरित मौसमी एलर्जी के लक्षण, जैसे छींकना, खांसना, आंखों में खुजली और गले में बलगम जमना आदि ये सब लक्षण एक साथ ही हो जाते हैं। ऐसे कई एलर्जी पैदा करने वाले पदार्थ हैं, जो ये लक्षण पैदा करते हैं, इसमें सर्दियों के अंत से गर्मियों तक की अवधि शामिल होती है। पेड़ और फूलों की पराग मौसमी एलर्जी के प्रमुख कारकों में से एक होते हैं और इसके लक्षण तब तक रहते हैं जब तक एलर्जी करने वाले पदार्थ नष्ट नहीं हो जाते।
- खाद्य पदार्थ – दुर्भाग्य से कुछ खाद्य पदार्थ गले में बलगम पैदा करने में मदद करते हैं। दूध और दूध से बने उत्पाद, जैसे दही, पनीर और मक्खन गले में अतिरिक्त बलगम बनने का कारण बनते हैं। इन खाद्य पदार्थों में कैसिइन नाम के प्रोटीन अणु होते हैं, जो बलगम का स्त्राव बढ़ाते हैं और पाचन क्रिया के लिए मुश्किलें पैदा करते हैं। दूध उत्पादों के साथ-साथ कैफीन, चीनीचीनी, नमकनमक, काली चायकाली चाय आदि ये सभी पदार्थ भी अतिरिक्त बलगम बनाते हैं। इसके साथ ही साथ जो लोग डेयरी उत्पादों को छोड़, सोया उत्पादों को अपना लेते हैं, इस स्थिति में उनके शरीर में अस्वस्थ बलगम बनने के जोखिम बढ़ जाते हैं।
- गर्भावस्थागर्भावस्था – कई महिलाओं को गर्भावस्था के दौरान नाक रूकना, खांसना और छींक आना आदि लक्षण महसूस होते हैं। गर्भावस्था में ये लक्षण काफी सामान्य होते हैं, इनको पीठ में दर्दपीठ में दर्द और मॉर्निंग सिकनेसमॉर्निंग सिकनेस के समान दर्जा दिया जाता है। एस्ट्रोजन हार्मोनएस्ट्रोजन हार्मोन को भी बलगम का उत्पादन करने तथा उसको अधिक गाढ़ा या पतला करने के लिए जाना जाता है।
जोखिम कारक -
कफ के जोखिम कारक निम्न हो सकते हैं:
- टौंसिलटौंसिल या गलसुओं की सूजन
- स्ट्रेप थ्रोटस्ट्रेप थ्रोट
- सर्दी की बीमारी (Catarrh)
- लेरिंजाइटिस
अक्सर गले में बलगम बनने पर यहीं लक्षण महसूस होते हैं।
वायरल संक्रमण जैसे कि,
- चिकन पॉक्सचिकन पॉक्स
- खसराखसरा
- मोनोन्यूक्लिओसिसमोनोन्यूक्लिओसिस
- काली खांसी
ये भी गले में बलगम बनने का कारण बन सकते हैं।
अगर गला निम्न के कारण खराब हो गया है:
- सिगरेट पीना (और पढ़ें - सिगरेट पीने के नुकसानसिगरेट पीने के नुकसान)
- वायु प्रदूषण
- केमिकलों का धुंआ
तो बलगम गले और नाक की परतों पर भी जमा हो सकता है।
ऐसी कई स्वास्थ्य संबंधी स्थितिया हैं, जो कफ का निर्माण कर सकती हैं, इनमें निम्न शामिल हो सकती हैं:
- एसिड रिफ्लक्स
- एलर्जी
- अस्थमाअस्थमा
- सिस्टिक फाइब्रोसिससिस्टिक फाइब्रोसिस
- क्रोनिक ब्रोंकाइटिसब्रोंकाइटिस
- अन्य फेफड़े संबंधी रोग

## कफ (बलगम) से बचाव के उपाय - Prevention of Phlegm in Hindi
### कफ की रोकथाम कैसे की जा सकती है?

## कफ (बलगम) का परीक्षण - Diagnosis of Phlegm in Hindi
कफ का निदान कैसे किया जाता है?
समस्या के कारण, स्थिति और उसके लिए एक सही उपचार योजना निर्धारित करने के लिए डॉक्टर कफ के रंग, घनापन और उसकी मात्रा की जांच करते हैं।
(और पढ़ें - बलगम की जांचबलगम की जांच)
आपके कफ का रंग उस मेडिकल समस्या का संकेत दे सकता है, जिससे आप पीड़ित हैं। क्योंकि, विभिन्न प्रकार के संक्रमणों में अलग-अलग रंग का कफ निकलता है।
- सफेद रंग का कफ – सबसे स्वस्थ लोगों के कफ का रंग सफेद होता है। अगर आपके खांसने के दौरान सफेद रंग का कफ आता है, तो यह स्वस्थ व संक्रमण रहित शरीर का संकेत देता है। अगर इस मामले में अत्याधिक मात्रा में कफ निकल रहा है, तो उसके लिए उत्तेजक या एलर्जिक पदार्थों को जिम्मेदार ठहराया जा सकता है।
- पीले रंग का कफ – यह कफ या तो हल्के पीले या फिर गहरे पीले रंग का हो सकता है। यदि आप खांस रहे हैं और पीले रंग का कफ निकल रहा है। इसका मतलब है कि आपके शरीर की प्रतिरक्षा प्रणाली श्वसन संक्रमण के साथ लड़ रही है।
- हरे रंग का कफ – जो लोग निमोनियानिमोनिया से संक्रमित होते हैं, उन लोगों में आमतौर पर हरे रंग का कफ देखा जा सकता है। जब खांसने के दौरान हरे रंग का कफ निकलता है तो यह संकेत देता है कि आपका शरीर निमोनिया से संक्रमित हो गया है।
- भूरे रंग का कफ – खासकर जो लोग बहुत अधिक धूम्रपान करते हैं, उनका कफ आमतौर पर भूरे रंग का आता है।
- लाल रंग का कफ (कफ में खून मिला होना) – कफ के साथ खून आना या कफ लाल रंग का दिखाई पड़ना ब्रोंकाइटिस जैसी समस्या और यहां तक की किसी गंभीर समस्या, जैसे टीबीटीबी आदि का संकेत दे सकता है।
आपके संक्रमण का कारण बनने वाले सूक्ष्म जीव की पहचान करने के लिए आपके कफ के सैंपल को कल्चर और संवेदनशीलता परीक्षण (सेंसिटिविटी टेस्टिंग) के लिए भेजा जा सकता है। अत्याधिक मात्रा में कफ का निर्माण करने वाली स्थिति का उपचार करने के लिए आपको एंटीबायोटिक्सएंटीबायोटिक्स दी जा सकती हैं।

## कफ (बलगम) का उपचार - Phlegm Treatment in Hindi
कफ का इलाज कैसे किया जा सकता है?
हवा को नम करना -
अपने वातारवरण की हवा को नम करने से बलगम को पतला करने में मदद मिलती है। आपने सुना भी होगा कि नमी, जमे हुऐ बलगम व कफ को साफ कर सकती है।
हाइड्रेटेड रहना -
पर्याप्त मात्रा में तरल पदार्थों का सेवन करें, खासकर जो गर्म होते हैं क्योंकि ये बलगम को बहने में मदद कर सकते हैं। पानी बलगम को ढ़ीला करके, उसके जमाव को कम करने में मदद करता है। सादा शोरबा से चिकनचिकन सूप आदि का सेवन करें। अन्य अच्छे तरल पदार्थ जैसे बिना कैफीन की चाय (डिकैफ़िनेटेड चाय), फलों के गर्म रस या गर्म नींबू पानी आदि।
नीलगिरी के तेल का इस्तेमाल करें -
नीलगिरी के तेलनीलगिरी के तेल का उपयोग, बलगम को आपकी छाती से बाहर निकाल सकता है। यह बलगम को ढ़ीला करने में मदद करता है ताकि आप खांसी के साथ इसे आसानी से बाहर निकाल सकें। अगर आपको लगातार परेशान करने वाली खांसी है तो नीलगिरी का तेल इसको भी ठीक कर सकता है। इसके लिए आप इसके भाप को ले सकते हैं या एक ऐसे बाम का उपयोग कर सकते हैं, जिसमें यह घटक शामिल हो।
ओवर-द-काउंटर उपचार लेना –
जो दवाएं बिना डॉक्टर की पर्ची के मेडिकल स्टोर से मिल जाती हैं, उनको ऑवर द काउंटर  मेडिसिन कहा जाता है। ऐसी कुछ ओटीसी दवाएं हैं जिनका बलगम के उपचार के लिए इस्तेमाल किया जा सकता है। डीकन्जेस्टेंट दवा की मदद से जमा हुआ बलगम उतरने लगता है और नाक से बाहर आने लगता है। डीकन्जेस्टेंट वायुमार्गों की सूजनसूजन को कम करने और उनको खोलने के लिए भी प्रयोग होती है।
(और पढ़ें - सूजन कम करने के घरेलू उपायसूजन कम करने के घरेलू उपाय)
मुंह द्वारा लेने के लिए डीकन्जेस्टेंट निम्न रूपों में पाया जाता है।
- टेबलेट या कैप्सूल
- तरल या सीरप
- फ्लेवर्ड पाउडर
- प्रिस्क्रिप्शन (पर्ची पर मिलने वाली) दवाएं
अगर आपको कुछ निश्चित प्रकार का संक्रमणसंक्रमण है, तो डॉक्टर आपके लक्षणों के मूल कारण का इलाज करने के लिए दवाएं लिख सकते हैं। अगर आपको सिस्टिक फाइब्रोसिस या फेफड़ों संबंधी कोई दीर्घकालिक समस्या है, तो कुछ ऐसी विशिष्ट दवाएं हैं जो आपके बलगम को पतला कर सकती हैं।
हाइपरटॉनिक सेलाइन (Hypertonic saline) एक ऐसा उपचार है, जिसको नेब्युलाइजर (Nebulizer) के माध्यम से सांस द्वारा लिया जाता है। यह आपके वायुमार्ग में नमक की मात्रा को बढ़ा देता है। यह कई अलग-अलग पावर में आता है, इसका इस्तेमातल 6 साल व उससे ऊपर की उम्र के लोगों में किया जाता है। लेकिन, यह उपचार सिर्फ तात्कालिक आराम के लिए दिया जाता है, लंबे समय तक इसके प्रयोग से इसके साईड इफेक्ट हो सकते हैं।

## कफ (बलगम) में क्या खाना चाहिए? - What to eat during Phlegm in Hindi?
श्वसन स्वास्थ्य को बढ़ावा देने वाले इन फूड्स का सेवन करें -
ऐसे खाद्य व पेय पदार्थों का सेवन करने की कोशिश करें, जिनमें नींबूनींबू, अदरकअदरक और लहसुनलहसुन शामिल हैं। मसालेदार खाद्य पदार्थ जिनमें कैप्सिसिन होता है, जैसे कि लाल मिर्चलाल मिर्च या काली मिर्चकाली मिर्च। ये अस्थायी रूप से साइनस को साफ करने में मदद कर सकते हैं, जिससे बलगम का जमाव कम हो जाता है।
नीचे दिए गए खाद्य पदार्थ व सप्लीमेंट्स वायरल श्वसन रोगों की रोकथाम या उनका इलाज करने में मदद कर सकती है:
- जिनसेंगजिनसेंग
- जामुनजामुन
- अनारअनार
- अमरूदअमरूद की चाय
नमक के पानी के साथ गरारे करें -
हल्के गर्म नमक पानी के साथ गरारे करने से आपके गले के पीछे जमे बलगम को साफ करने में मदद मिलती है। यह रोगाणुओं को भी मार सकता है और गले में दर्दगले में दर्द को शांत कर सकता है।
एक ग्लास पानी में आधा या एक तिहाई चम्मच नमक मिलाएं। हल्का गर्म पानी लेना और भी बेहतर हो सकता है, क्योंकि इसमें नमक जल्दी घुल जाता है। फिल्टर किया हुआ या पैक्ड बोतल के पानी का उपयोग करना बेहतर हो सकता है, क्योंकि इसमें उत्तेजित करने वाला क्लोरीन नहीं होता। इस पानी की एक छोटी घूंट भरें और अपनी गर्दन को पीछे की तरफ झुका लें। इस घुंट को पीएं नहीं बल्कि इससे गरारे करें। अपने फेफड़ों से धीरे-धीरे हवा निकालते हुऐ 30 से 60 सेकिंडों तक गरारे करें और उसके बाद पानी को बाहर थूक दें। आवश्यकता के अनुसार इस प्रक्रिया को दोहराते रहें।

## कफ बनने पर क्या करें ? - What to do if you have Phlegm in Hindi
आपके डॉक्टर बलगम को कम करने में मदद के लिए कुछ देखभाल के उपाय दे सकते हैं जैसे -
- गर्म नमक के पानी से गरारे करें- ये आपके गले के पीछे से बलगम को साफ करने में मदद करता है और इंफेक्शन को मारने में मदद करता है.
- हवा में ह्यूमिडिटी बनाए रखें- हवा में ह्यूमिडिटी बनाए रखने से बलगम को पतला रखने में मदद मिलती है.
- हाइड्रेटेड रहना- पर्याप्त मात्रा में तरल पदार्थ खास तौर से पानी पीने से बलगम के प्रवाह में मदद मिल सकती है. साथ ही गर्म तरल पदार्थ प्रभावी हो सकते हैं लेकिन कैफीनयुक्त पेय पदार्थों से बचें.
- अपना सिर ऊपर उठाएं- सीधे लेटने से ऐसा महसूस होता है कि बलगम आपके गले के पिछले हिस्से में जमा हो रहा है.
- डिकॉन्गेस्टेंट से बचें- डिकॉन्गेस्टेंट स्राव को सुखाते हैं, लेकिन वो बलगम को कम करने में ज्यादा मुश्किल खड़ी कर सकते हैं.
- जलन, सुगंध, रसायन और प्रदूषण से बचें- ये नाक की झिल्ली को परेशान कर शरीर को ज्यादा बलगम पैदा करने का संकेत देते हैं.
- धूम्रपान करने से बचें- धूम्रपान छोड़ना मददगार साबित हो सकता है. खासकर अस्थमा या सीओपीडी जैसी पुरानी फेफड़ों की बीमारी में ये ज्यादा फायदेमंद साबित होगा.

## कफ सूखने पर क्या करें?
कुछ ऐसी चीजें हैं जो आप कफ सूखने पर कर सकते हैं -
- गले के ऊतकों (टिशू) को मॉइस्चराइज़ और शांत करने के लिए गले के लोज़ेंग को चूसना
- अपनी खांसी को रोकने के लिए ओटीसी कफ सप्रेसेंट्स, जैसे डेक्सट्रोमेथॉर्फ़न (रोबिटसिन) लेना
- गले से जुड़ी जलन को शांत करने के लिए गर्म पानी में शहद मिलाकर पीना.

## कफ के लिए आयुर्वेदिक इलाज
कफ या बलगम के दौरान शहद फायदेमंद साबित होता है, क्योंकि इसमें एंटीवायरल और एंटीबैक्टीरियल तत्व मौजूद होते हैं. शहद कफ के लक्षणों को कम करने में कारगर साबित होता है. बलगम या कफ जैसी परेशानी के लक्षण होने पर एक व्यक्ति हर तीन से चार घंटे में शहद खा सकता है. इसके अलावा, गर्म पानी में 2 चम्मच शहद को मिक्स करके भी पिया जा सकता है. इसके अलावा, पुदीने की चाय पीकर या स्टीम लेकर और अनानास खाने से भी गले में बलगम को तोड़ने में मदद मिल सकती है. अनानास में ब्रोमेलैन नामक एंजाइम पाया जाता है, जो कफ में फायदेमंद साबित हो सकता है.

