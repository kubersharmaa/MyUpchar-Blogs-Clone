# नेक्रोटाइजिंग फैसीसाइटिस - Necrotizing Fasciitis in Hindi
_Source: [https://www.myupchar.com/disease/necrotizing-fasciitis](https://www.myupchar.com/disease/necrotizing-fasciitis)_

## Introduction
नेक्रोटाइजिंग फैसीसाइटिस एक दुर्लभ और घातक जीवाणु संक्रमण है जो पूरे शरीर के सॉफ्ट टिश्यृ को प्रभावित करता है। इस बीमारी के कारण मुख्य रूप से त्वचा के नीचे के ऊतक और मसल फेशिया प्रभावित होती हैं। संक्रमण पैदा करने वाले बैक्टीरिया छोटे कट, चोट और यहां तक कि इंजेक्शन लगे स्थानों के माध्यम से भी शरीर में प्रवेश कर सकते हैं और तेजी से फैलने लगते हैं। नेक्रोटाइजिंग फैसीसाइटिस को इसके शाब्दिक अर्थ के माध्यम से आसानी से समझा जा सकता है। नेक्रोटाइज़िंग का मतलब है मौत का कारण और ​फेशिया का अर्थ है त्वचा के नीचे और मांसपेशियों, नसों तथा रक्त वाहिकाओं के आसपास के ऊतक। नेक्रोटाइजिंग फैसीसाइटिस की स्थिति में आस-पास के ऊतक संक्रमित होकर मृत होने लग जाते हैं, इसी वजह से इसे फ्लेश ईटिंग डिजीज के नाम से भी जाना जाता है।
नेक्रोटाइजिंग फैसीसाइटिस कई अलग-अलग बैक्टीरिया के कारण हो सकता है। हालांकि, स्ट्रेप्टोकोकस ऑरियस या स्ट्रेप्टोकोकस प्योजेनेस बैक्टीरिया को इसका मुख्य कारक माना जाता है। चूंकि इस बीमारी के प्रारंभिक लक्षण अस्पष्ट होते हैं, इस वजह से इसका निदान करना काफी मुश्किल हो जाता है। नेक्रोटाइजिंग फैसीसाइटिस का संक्रमण किसी को भी हो सकता है। हालांकि, जिन लोगों को मधुमेहमधुमेह, किडनी की बीमारीकिडनी की बीमारी, लिवर सिरोसिसलिवर सिरोसिस और कैंसरकैंसर की समस्या होती है, उन लोगों में इसका खतरा अधिक होता है। इसके अलावा बहुत अधिक शराब पीने वाले अथवा इंट्रावेनस ड्रग्स (नशीली दवाओं का इस्तेमाल) करने वालों में भी संक्रमण होने का खतरा अधिक होता है।
इस लेख में हम नेक्रोटाइजिंग फैसीसाइटिस के लक्षण, कारण और इसके इलाज की प्रक्रियाओं के बारे में जानकारी प्राप्त करेंगे।

## नेक्रोटाइजिंग फैसीसाइटिस के लक्षण - Necrotizing Fasciitis symptoms in Hindi
आमतौर पर नेक्रोटाइजिंग फैसीसाइटिस के शुरुआती लक्षण हल्के और सामान्य होते हैं। संक्रमितों को लगता है कि उन्हें फ्लू है और घाव के आसपास हल्के दर्द जैसा अनुभव हो सकता है। हालांकि, इसके लक्षण तेजी से बढ़ते हैं। नेक्रोटाइजिंग फैसीसाइटिस के रोगियों में निम्न लक्षण देखे जा सकते हैं।
- संक्रमण वाली जगह लाल और गर्म हो जाती है
- घाव के आसपास दर्द बढ़ जाता है
- घाव या चोट की जगह से तरल पदार्थ निकलना
- संक्रमित हिस्सा नीले या बैंगनी रंग का हो जाना
- बुखारबुखार
- जी मिचलानाजी मिचलाना
- चक्कर आनाचक्कर आना
- थकानथकान
मरीज की स्थिति बिगड़ने पर लक्षण और भी गंभीर हो जाते हैं। जैसे :
- लो ब्लड प्रेशरलो ब्लड प्रेशर
- कमजोरी महसूस होना
- भ्रम की स्थिति
- दिल की धड़कन तेज होना
- त्वचा काली होने लगती है
- बेहोशीबेहोशी
- रोगी पेशाब करना बंद कर देता है (एनौरिया)
- झटके लगना
नेक्रोटाइजिंग फैसीसाइटिस के कारण जटिलताओं का गंभीर होना और सूजन होना आम है। इसके अलावा रोगी को सेप्सिससेप्सिस, शॉक और अंगों के खराब होने का भी खतरा रहता है। समय पर इलाज न होन की स्थिति में संक्रमण घातक हो सकता है। इसमें जान जाने का भी खतरा अधिक रहता है।

## नेक्रोटाइजिंग फैसीसाइटिस का कारण - Necrotizing Fasciitis causes in Hindi
सामान्य तौर पर एक या कई प्रकार के बैक्टीरिया के कारण संक्रमण हो सकता है। ये बैक्टीरिया त्वचा के माध्यम से शरीर में प्रवेश करते हैं। संक्रमण पैदा करने वाले कुछ बैक्टीरिया आंत में भी मौजूद होते हैं, लेकिन वह हानिकारक नहीं होते हैं। रोगजनक मुख्य रूप से निम्न माध्यमों से शरीर में प्रवेश करते हैं।
- घाव या कट
- सर्जरी वाले घाव, हालांकि इस माध्यम से संक्रमण होने का खतरा बहुत ही कम होता है
- कीटाणुओं के काटने वाले स्थान
- जले हुए हिस्से
स्ट्रेप्टोकोकस पी (ग्रुप ए स्ट्रेप्टोकोकस) के अलावा कुछ अन्य बैक्टीरिया जो नेक्रोटाइज़िंग फैसीसाइटिस का कारण बन सकते हैं, वे हैं एरोमोनस हाइड्रोफिला, क्लोस्ट्रीडियम, ई कोलाई, क्लेबसिएला, स्टेफिलोकोकस ए और विब्रियो वुल्निस्पस।
यह संक्रमण एक व्यक्ति से दूसरे व्यक्ति में भी हो सकता है। हालांकि, यह अत्यंत दुर्लभ है। वैसे तो यह संक्रमण किसी को भी हो सकता है, लेकिन जिन लोगों को डायबिटीज है, उन्हें इसका खतरा अधिक होता है। चूंकि, डायबिटीज रोगियों की प्रतिरक्षा प्रणाली कमजोरप्रतिरक्षा प्रणाली कमजोर होती है ऐसे में उन्हें संक्रमण होने का खतरा अधिक होता है। कुछ दुर्लभ मामलों में बच्चों में चिकनपॉक्सचिकनपॉक्स के साइड इफेक्ट के कारण भी नेक्रोटाइजिंग फैसीसाइटिस हो सकता है।
डायबिटीज को संभालें: नियमित व्यायाम, स्वस्थ आहार, और myUpchar Ayurveda Madhurodh डायबिटीज टैबलेटडायबिटीज टैबलेट से मधुमेह को नियंत्रित करें। स्वस्थ जीवनशैली अपनाएं और सही दिशा में बढ़ें।


## नेक्रोटाइजिंग फैसीसाइटिस का निदान - Diagnosis of Necrotizing Fasciitis in Hindi
नेक्रोटाइजिंग फैसीसाइटिस की अंतर्निहित समस्या को समझने के लिए कई प्रकार के उपायोंं को प्रयोग में लाया जा सकता है।
- चोट या संक्रमण की जांच। यदि घाव से रिसाव हो रहा हो और त्वचा का रंग बैंगनी हो जाए तो यह संक्रमण का संकेत हो सकता है।
- स्थिति के कारक रोगजनकों का पता लगाने के लिए ऊतकों की बायोप्सीबायोप्सी की जा सकती है।
- संक्रमण और मांसपेशियों की क्षति का पता लगाने के लिए ब्लड टेस्टब्लड टेस्ट किया जा सकता है।
- यदि संक्रमण फैल गया है, तो प्रभावित हिस्से का इमेजिंग परीक्षण (सीटी स्कैनसीटी स्कैन, एमआरआईएमआरआई, अल्ट्रासाउंडअल्ट्रासाउंड) किया जा सकता है।
संक्रमण को नियंत्रण में लाने और उसे फैलने से रोकने के लिए इसका तुरंत इलाज शुरू करना बहुत आवश्यक होता है।

## नेक्रोटाइजिंग फैसीसाइटिस का इलाज - Treatment of Necrotizing Fasciitis in Hindi
नेक्रोटाइजिंग फैसीसाइटिस का निदान होते ही इसका इलाज प्रारंभ कर दिया जाता है। इलाज जितनी जल्दी शुरू हो जाए, संक्रमण को नियंत्रित करना उतना ही आसान होता है। इलाज के लिए निम्न उपायों को प्रयोग में लाया जाता है।
- मृत ऊतकों को हटाने के लिए सर्जरी : संक्रमण के प्रसार को रोकने के लिए सर्जरी के माध्यम से मृत ऊतकों को हटाने की आवश्यकता होती है। इस प्रक्रिया को डिब्रिडमेंट के नाम से भी जाना जाता है। गंभीर मामलों में यदि संक्रमण खत्म न हो रहा हो तो कई बार सर्जरी की आवश्यकता होती है।
- एंटीबायोटिक्स का कोर्स : बैक्टीरिया को खत्म करने के लिए अन्य सभी उपचारों के साथ एंटीबायोटिक दवाएंएंटीबायोटिक दवाएं भी दी जाती हैं। आमतौर पर नसों के माध्यम से एंटीबायोटिक्स दी जाती हैं, ताकि वे तेजी से कार्य करें और पूरे शरीर तक पहुंच सकें। हालांकि, यदि रोग के कारण आस-पास के ऊतक नष्ट हो गए हों तो यह उपाय प्रभावी नहीं होता है। ऐसी स्थिति में दवाएं अपने स्थान तक ठीक से पहुंच नहीं पाती हैं।
चूंकि, रोगी धीरे-धीरे ठीक हो रहा होता है ऐसे में उपचार कुछ हफ्तों तक चल सकता है।

