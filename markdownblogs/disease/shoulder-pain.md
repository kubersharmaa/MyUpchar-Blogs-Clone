# कंधे में दर्द - Shoulder Pain in Hindi
_Source: [https://www.myupchar.com/disease/shoulder-pain](https://www.myupchar.com/disease/shoulder-pain)_

## Introduction
जब कंधे में कुछ समस्या होती है, तो कंधे के हिलने-ढुलने में बाधा उत्पन्न होने लगती है। दर्द और बेचैनी के अलावा इससे आपके जीवन में और कई परेशानियां हो सकती हैं।
कंधों का जोड़ शरीर का सबसे गतिशील जोड़ है जो कंधे को आगे और पीछे ले जाने का काम करते हैं। कंधे के जोड़ की मदद से बाजुओं को चारों ओर तथा इर्द-गिर्द घूमने में मदद मिलती हैं।
(और पढ़ें - जोड़ों में दर्द के घरेलू उपायजोड़ों में दर्द के घरेलू उपाय)
कंधे के हिलने-ढुलने व घूमने की सीमा रोटेटर कफ (कंधों को घुमानेवाली पेशी) द्वारा निर्धारित की जाती है। रोटेटर कफ चार टेंडन्स से मिलकर बना होता है। टेंडन वे रेशेदार ऊतक होते हैं, जो हड्डियों को मांसपेशियों से जोड़ते हैं। अगर रोटेटर कफ के आस-पास के टेंडन्स क्षतिग्रस्त या उनमें सूजन आई हुई है, तो बाजुओं को सिर को ऊपर की तरफ उठाने में दर्द या कठिनाई अनुभव हो सकती है।
कंधे किसी भी प्रकार के शारीरिक श्रम से क्षति ग्रस्त हो सकते हैं, जैसे खेल-कूद, काफी देर तक या बार-बार एक ही मूवमेंट करना। कुछ ऐसे रोग भी हैं, जिनसे कंधों में दर्द होने लगता है। इनमें गर्दन की सरवाइकल हड्डियां, साथ ही लिवर, हृदय या पित्ताश्य संबंधी रोग शामिल हैं।
उम्र बढ़ने के साथ-साथ कंधों में दर्द होने की संभावना भी बढ़ जाती है। विशेष रूप से 60 साल से ज़्यादा उम्र में यह समस्या आम हो जाती है, क्योंकि उम्र के साथ-साथ कंधे के आस-पास के ऊतक नष्ट या खराब होने लगते हैं। 
कंधों में दर्द के ज्यादातर मामलों का इलाज घरेलू नुस्खोंघरेलू नुस्खों से किया जा सकता है, हालांकि, "फिजिकल थेरेपी" (physical therapy), दवाएं या सर्जरीसर्जरी भी आवश्यक हो सकती है।

## कंधे में दर्द के लक्षण - Shoulder Pain Symptoms in Hindi
### कंधे में दर्द के साथ क्या-क्या लक्षण हो सकते हैं?
कुछ लक्षण जो अक्सर कंधे में दर्द के साथ हो सकते हैं, जैसे
- दर्द और जकड़न जो महीनों या साल तक भी दूर नहीं होती,
- बाजू या कंधे को इस्तेमाल करते समय दर्द बढ़ जाना,
- हाथ लगाने पर झुनझुनी, सुन्नपन, कमजोर महसूस होना
- अचानक तेज दर्द, बाजू हिलाने में असमर्थता या कठिनाई
डॉक्टर को कब दिखाना चाहिए?
यदि आपके कंधे में अचानक दर्द होता है, जो किसी चोट से संबंधित नहीं है, तो तुरंत डॉक्टर की सलाह लें। कुछ मामलों में यह हार्ट अटैकहार्ट अटैक के संकेत भी देता है (हार्ट अटैक के अन्य संकेत - सांस लेने में कठिनाई, सीने में जकड़न, चक्कर आना, अत्यधिक पसीना आना और जबड़े या गर्दन में दर्द)।
यदि आपके कंधेमें चोट लगी हो जिससे खून बह रहा हो, सूजन आ गई हो या अंदरूनी ऊतक दिखाई देने लगे हों, तो तुरंत डॉक्टर के पास जाएं।
इसके अतिरिक्त, अगर आपको कंधे में दर्द के साथ इनमें से कोई लक्षण हो तो डॉक्टर से संपर्क करना चाहिए
- बुखारबुखार
- अपने कंधे को हिलाने में असमर्थता
- लंबे समय तक चक्कर आनाचक्कर आना
- जोड़ों के आसपास की त्वचा गर्म व छूने पर दर्द होना
- अगर दर्द घरेलू उपचार के बाद भी ठीक नहीं होता

## कंधे में दर्द के कारण - Shoulder Pain Causes in Hindi
### कंधे में दर्द क्यों होता है?
ऐसे कई कारक व परिस्थितियां हैं जो कंधे के दर्द का कारण बन सकती हैं, जैसे -
- कंधे में दर्द का सबसे आम कारण "रोटेटर कफ टेंडिनाइटिस" (Rotator Cuff Tendinities) होता है। इस स्थिति में टेंडन्स में सूजन आने लगती है।
- कंधे में दर्द कई बार शरीर की किसी दूसरी जगह पर किसी प्रकार की चोट लगने के कारण भी हो सकता है।  आम तौर से ऐसा गर्दन व बाईसेप्स आदि पर चोट लगने से होता है।
- कंधे में दर्द के अन्य कारणों में गठियागठिया, क्षतिग्रस्त कार्टिलेज (उपास्थि) या क्षतिग्रस्त रोटेटर कफ आदि शामिल हैं।
- कंधे या गर्दन में किसी नस का दबना या बंद हो जाना या कंधे या बाजूओं कि कोई हड्डी टूटना भी कंधे में दर्द का कारण बन सकते हैं।
- जमे या अकड़े हुऐ कंधे में भी दर्द हो सकता है। यह तब होता है, जब टेंडन, लिगामेंट्स और मांसपेशियों में दर्दमांसपेशियों में दर्द या जकड़न हो जाए और हिलाने में कठिनाई या असमर्थता महसूस होने लगे।
- कंधे की हड्डी का स्थान से हट जाना, इसको "डिस्लोकेटेड शॉल्डर" (Dislocated Shoulder) कहा जाता है। डिस्लोकेटेड कंधा बहुत दर्दनाक हो सकता है।
- कंधे की मासपेशियों तथा हड्डियों को एक ही दिशा और गति में दोहराते रहने से भी कंधे में दर्द शुरू हो सकता है।
- गंभीर समस्याएं जैसे रीढ़ की हड्डी में चोट लगना या दिल का दौरा आदि भी कंधे में दर्द का कारण बन सकती हैं।

## कंधे में दर्द से बचाव - Prevention of Shoulder Pain in Hindi
### कंधे के दर्द को होने से कैसे रोकें?
कंधे की एक्सरसाइज कंधे की मांसपेशियों और रोटेटर कफ के टेंडन्स को स्ट्रेच करने और मजबूत रखने में मदद करती हैं। एक फिजीकल थेरेपिस्ट की मदद से आप इन व्यायामों को ठीक तरीके से करना सीख सकते हैं।
(और पढ़ें - कंधे की एक्सरसाइजकंधे की एक्सरसाइज)
अगर आपके कंधे में पहले से ही कोई समस्या है, तो व्यायामव्यायाम करने बाद अपने कंधे को 15 मिनट तक बर्फ से सेकें, ऐसा करने से भविष्य में होने वाली क्षति की संभावनाओं को कम किया जा सकता है।

## कंधे में दर्द का परीक्षण - Diagnosis of Shoulder Pain in Hindi
### कंधे के दर्द का निदान कैसे किया जाता है?
निदान के दौरान डॉक्टर कंधे के दर्द का कारण जानने की कोशिश करेंगे। वे मरीज के द्वारा पहले ली गई दवाओं और पहले महसूस हुऐ लक्षण व संकेतों के बारे में पूछेंगे।
निदान के दौरान डॉक्टर मरीज के कंधे को छूकर सूजन व टेंडरनेस (छूने पर दर्द होना) को महसूस करने की कोशिश करते हैं और जोड़ की स्थिरता और कंधों को घुमा पाने की सीमा को देखते हैं।
एक्स-रे और एमआरआई जैसे टेस्ट कंधे की अंदरूनी तस्वीरें देते हैं जिससे कंधे की समस्या का पता लगाने में मदद मिलती है।
कारण को निर्धारित करने लिए डॉक्टर मरीज के कुछ सवाल भी पूछ सकते हैं, जिनको अच्छी तरह से बताने के लिए मरीज को पहले ही तैयार रहना चाहिए, जैसे -
- दर्द एक कंधे में है या दोनों में?
- क्या यह दर्द अचानक शुरू हुआ? यदि हां, तो उस समय आप क्या कर रहे थे?
- क्या दर्द आपके शरीर के अन्य क्षेत्रों में भी फैलता है?
- क्या आप दर्द की सटीक जगह बता सकते हैं?
- क्या कंधे को बिना हिलाए भी दर्द होता है?
- जब आप कुछ खास तरीके से बाजू को हिलाने की कोशिश करते हैं, तो क्या दर्द होता है?
- क्या दर्द तीव्र है या हल्का और धीमा दर्द है?
- क्या आपका ग्रसित कंधे की त्वचा लाल, गर्म या उसमें कहीं सूजन है?
- क्या दर्द आपको रात को सोने भी नहीं देता है?
- क्या करने से आपको दर्द कम होता है और क्या करने से दर्द बढ़ता है?
- क्या कंधे के दर्द की वजह से आपको अपनी गतिविधियों को सीमित करना पड़ा है?

## कंधे में दर्द का इलाज - Shoulder Pain Treatment in Hindi
### कंधे के दर्द का इलाज कैसे किया जाता है?
### 1. मेडिकल उपचार -
कंधे के दर्द की वजह और उसकी गंभीरता के आधार पर उसका इलाज किया जाता है।
- फिजिकल थेरेपी, और "शॉल्डर इमोबिलाइज़र" (shoulder immobilizer; कंधे को स्थिर रखने वाले उपकरण) तो उपचार के विकल्प हैं।
- आपके डॉक्टर कुछ दवाएं लेने को कह सकते हैं जैसे कि नॉनस्टेरॉयडल एंटी-इन्फ्लैमेटरी (सूजन-विरोधी) दवाएं (NSAIDs) या कॉर्टिकोस्टेरॉइड (Corticosteroids) आदि। कोर्टिकॉस्टिरॉइड शक्तिशाली एंटी-इन्फ्लामेटरी दवाएं होती हैं, जिनको डॉक्टर इंजेक्शन की मदद से कंधे में लगा सकते हैं, या खाने के लिए उनकी टेबलेट दे सकते हैं।
- कुछ गंभीर मामलों में सर्जरी की आवश्यकता भी पड़ सकती है। अगर आपके कंधे की सर्जरी हो चुकी है, तो उसके बाद के निर्देशों को ध्यानपूर्वक पालन करें।
(और पढ़ें - कंधे की सर्जेरीकंधे की सर्जेरी)
### 2. कंधे की देखभाल जो स्वयं करनी चाहिए -
कुछ कंधे के छोटे-मोटे दर्द की देखभाल घर पर भी किया जा सकती है। यह कुछ आसान तरीके हैं (कृप्या डॉक्टर से ज़रूर पूछें कि आपके लिए ये सही हैं या नहीं) -
- अपने कंधे पर 15 से 20 मिनट तक लगातार बर्फ लगाएं। ऐसा दिन में 3-4 बार करें, और कुछ दिनों तक करते रहें। ऐसा करने से दर्द कम करने में मदद मिलती है। बर्फ को हमेशा आइसबैग या किसी तौलिये आदि से लपेट कर ही इस्तेमाल करें, क्योंकि बर्फ को सीधा लगाने से फ्रोस्टबाइट (frostbite) हो सकता या त्वचा जल सकती है।
- कुछ दिनों के लिए कंधे को आराम दें जब तक वे सामान्य गतिविधियों में वापस ना आ जाएं, ऐसी किसी भी मूवमेंट से बचें जिससे कंधे में दर्द बढ़ता हो।
- ऐसे काम कम करें जिनमें सिर के उपर हाथों को उठाना पड़े।
- अन्य उपचार जिनमें बिना डॉक्टर पर्ची के मिलने वाली दवाएं जैसे नॉन-स्टेरॉयडल एंटी-इन्फ्लामेटरी दवाएं शामिल हैं। ये दवाएं दर्द को कम करने में मदद करती हैं।

## कंधे और गर्दन में दर्द क्यों होता है? - Why do shoulder and neck hurt in Hindi?
गर्दन और कंधे का दर्द आमतौर पर ज्यादा मेहनत या खराब मुद्रा की वजह से तनाव और मोच का परिणाम होता है. कभी-कभी यह दर्द अपने आप दूर हो जाता है. स्ट्रेचिंग और मजबूत करने वाले व्यायाम भी दर्द का इलाज कर सकते हैं.
कभी-कभी गर्दन और कंधे का दर्द आपके कंधे की हड्डियों में फ्रैक्चर के कारण होता है. दर्द की गंभीरता से पता चलता है की कब डॉक्टर की मदद लेनी चाहिए.
कुछ मामलों में इसे पित्त पथरी या कैंसर जैसे कारणों से भी कंधे या गर्दन में दर्द हो सकता है. अचानक गर्दन और कंधे में दर्द कभी-कभी हार्ट अटैक या स्ट्रोक की वजह से भी होता है. ऐसे समय तुरंत अस्पताल जाएं.

