# एलिस इन वंडरलैंड सिंड्रोम - Alice In Wonderland Syndrome in Hindi
_Source: [https://www.myupchar.com/disease/alice-in-wonderland-syndrome](https://www.myupchar.com/disease/alice-in-wonderland-syndrome)_

## Introduction
एलिस इन वंडरलैंड सिंड्रोम (एडब्ल्यूएस) एक दुर्लभ न्यूरोलॉजिकल स्थिति है, जिसके कारण व्यक्ति को अवधारणात्मक समस्याएं हो सकती हैं। यह स्थिति मस्तिष्क की क्षमता को प्रभावित करती है। इस स्थिति में मस्तिष्क में कई प्रकार की भावनाएं आ सकती हैं। लोग स्वयं का अपनी वास्तविक ऊंचाई से छोटा या बड़ा महसूस कर सकते हैं। एडब्ल्यूएस प्रभावित लोगों को ऐसा भी लग सकता है कि वह जिस कमरे में हैं वह शिफ्ट हो रहा है या फिर आसपास का जो फर्नीचर है वह दूर या करीब आता-जाता महसूस हो सकता है।
सामान्य रूप से जब किसी व्यक्ति को इस तरह की समस्याओं का अनुभव होता है तो ऐसी स्थितियों को आंखों का धोखा या मतिभ्रममतिभ्रम की समस्या मान लिया जाता है, जबकि एडब्ल्यूएस की स्थिति में ऐसा नहीं है। यह मस्तिष्क के समझने की क्षमता में परिवर्तन के कारण होती है। एडब्ल्यूएस, व्यक्ति में निम्न चीजों के प्रति समझ को प्रभावित कर सकता है।

दृष्टि
सुनने की क्षमता
स्पर्श
संवेदना
समय

विशेषज्ञों के मुताबिक वैसे तो एडब्ल्यूएस की समस्या किसी भी उम्र के लोगों को हो सकती है, लेकिन इससे सबसे ज्यादा बच्चों और युवाओं के प्रभावित होने वाले मामले देखने को मिलते हैं। प्रत्येक व्यक्ति में एडब्ल्यूएस के अनुभव और एपिसोड अलग-अलग हो सकते हैं। ऐसा भी हो सकता है कि जिन चीजों का अनुभव आपको एक एपिसोड में हो रहा हो वह दूसरे में न हो। प्रभावित व्यक्तियों में एक एपिसोड कुछ मिनटों से लेकर कुछ घंटे तक का हो सकता है।
इस लेख में हम एलिस इन वंडरलैंड सिंड्रोम (एडब्ल्यूएस) के लक्षण, कारण और इलाज के बारे में जानकारी प्राप्त करेंगे।

## एलिस इन वंडरलैंड सिंड्रोम के लक्षण - Alice In Wonderland Syndrome Symptoms in Hindi
एडब्ल्यूएस के लक्षण लोगों में अलग-अलग हो सकते हैं। लोगों में सामान्य तौर पर निम्न लक्षण देखने को मिल सकते हैं।
- शरीर की विकृत छवि दिखाई देना
- समय की समझ न हो पाना
- मेटामॉर्फोप्सिया
- आकार की विकृति
एलिस इन वंडरलैंड सिंड्रोम के एक एपिसोड के दौरान लोगों में निम्न लक्षण नजर आ सकते हैं।
- बुखारबुखार
- माइग्रेनमाइग्रेन के लक्षण
- मिर्गी के दौरेमिर्गी के दौरे जो मस्तिष्क को प्रभावित करते हैं

## एलिस इन वंडरलैंड सिंड्रोम के कारण - Alice In Wonderland Syndrome Causes in Hindi
एआईडब्ल्यूएस की समस्या क्यों होती है इसका कारण स्पष्ट नहीं है, इसे बेहतर तरीके से समझने के लिए शोध किए जा रहे हैं। हालांकि, अब तक के मामलों के आधार पर डॉक्टरों को स्पष्ट है कि यह समस्या आंखों का धोखा या मतिभ्रम से जुड़ी हुई नहीं है। कुछ शोधकर्ताओं का मानना है कि मस्तिष्क में असामान्य विद्युत गतिविधि के कारण कुछ हिस्सों में रक्त प्रवाह की समस्या हो जाती है जो पर्यावरणीय और अनुभव किए जाने वाले दृष्यों से संबंधित सोच को प्रभावित कर सकती है। मस्तिष्क में होने वाली असामान्य विद्युत गतिविधि कई कारणों का परिणाम हो सकती है।
साल 2016 की एक समीक्षा के अनुसार एआईडब्ल्यूएस के सबसे आम कारण माइग्रेन और एपस्टीन-बार वायरसएपस्टीन-बार वायरस संक्रमण होता है। इसके अलावा कुछ अन्य संक्रमणों के कारण भी लोगों को इस प्रकार की समस्याओं का अनुभव हो सकता है। जैसे -
- इन्फ्लूएंजा ए वायरसइन्फ्लूएंजा ए वायरस
- माइकोप्लाज़्मा
- वैरिसेला जोस्टर वायरसवैरिसेला जोस्टर वायरस
- लाइम न्यूरोब्रेलियोसिस
- टाइफाइड एन्सेफैलोपैथी
- स्ट्रेप्टोकोकस पयोजीन्स : इसे स्कारलेट बुखारस्कारलेट बुखार और टॉन्सिलोफैरिन्जाइटिस के नाम से भी जाना जाता है
कुछ अन्य स्थितियां जो इस विकार का कारण बन सकती हैं, वह हैं।
- मस्तिष्क के घाव
- कुछ दवाईयों का प्रभाव
- मनोरोग की स्थिति
- मिरगी के दौरे
- स्ट्रोकस्ट्रोक
- ब्रेन ट्यूमरब्रेन ट्यूमर
- सिर पर लगी गंभीर चोट

## एलिस इन वंडरलैंड सिंड्रोम का निदान - Diagnosis of Alice In Wonderland Syndrome in Hindi
यदि आपको या परिवार में किसी सदस्य को उपरोक्त लक्षणों का अनुभव हो रहा हो तो इस बारे में डॉक्टर से संपर्क जरूर करें। लक्षण और उससे संबधित समस्याओं की समीक्षा करके डॉक्टर स्थिति का निदान करते हैं। चूंकि, एआईडब्ल्यूएस की समस्या के निदान के लिए कोई विशिष्ट परीक्षण उपलब्ध नहीं है ऐसे में डॉक्टर संभावित कारणों और बीमारियों के आधार पर स्थिति को जानने के लिए परीक्षण कराने की सलाह दे सकते हैं।
इस स्थिति में आमतौर पर जिन परीक्षणों को कराने की सलाह दी जाती है, वह हैं -
एमआरआई स्कैन : एमआरआई स्कैनएमआरआई स्कैन के माध्यम से मस्तिष्क सहित कुछ हिस्सोंऔर ऊतकों की विस्तृत छवियां प्राप्त की जा सकती हैं। इस आधार पर समस्या का निदान करना आसान हो जाता है।
इलेक्ट्रोएन्सेफ्लोग्राफी (ईईजी): ईईजीईईजी टेस्ट के माध्यम से मस्तिष्क की विद्युत गतिविधि को मापा जाता है।
रक्त परीक्षण : वायरस या संक्रमण का पता लगाने के लिए डॉक्टर खून की जांचखून की जांच कराने की सलाह देते हैं।

## एलिस इन वंडरलैंड सिंड्रोम का इलाज - Alice In Wonderland Syndrome Treatment in Hindi
एआईडब्ल्यूएस की समस्या का कोई विशिष्ट इलाज नहीं है। यदि आप या आपके बच्चे को इसके लक्षणों का अनुभव होता है तो आपको कुछ समय के लिए इंतजार करना पड़ सकता है। इस दौरान सो जाने और कुछ समय तक लक्षणों के गुजर जाने का इंतजार करना ही एक विकल्प हो सकता है। यह लक्षण हानिकारक नहीं होते हैं, इस बारे में आश्वस्त रहना चाहिए।
जिन लोगों के निदान में माइग्रेन को इस समस्या का मुख्य कारण माना जाता है डॉक्टर ऐसे लोगों को माइग्रेन की दवाएं और उसी के आधार पर आहार और जीवनशैली में बदलाव करने की सलाह दे सकते हैं। इसी प्रकार से जिन लोगों को यह समस्या मिर्गी के कारण हो रही होती है उन्हें एंटीएपीलेप्टिक्स दवाएं देते हैं। संक्रमण की स्थिति में रोगियों को एंटीवायरल दवाओं के सेवन की सलाह दी जाती है।
साल 2016 में हुई एक समीक्षा में बताया गया कि एआईडब्ल्यूएस की समस्या के उपचार के लिए डॉक्टर शायद ही कभी एंटीसाइकोटिक्स दवाओं की सलाह देते हैं। सिंड्रोम की प्रकृति के बावजूद इसमें मनोविकृति जैसी किसी भी स्थिति का पता नहीं चला है। इलाज के दौरान आमतौर पर स्थिति का कारण बनने वाली समस्याओं के लिए सहायक उपचार पद्धतियों को ही प्रयोग में लाया जाता है।

