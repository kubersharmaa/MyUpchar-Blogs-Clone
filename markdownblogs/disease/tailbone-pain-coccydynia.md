# गुदा की हड्डी में दर्द - Tailbone Pain in Hindi
_Source: [https://www.myupchar.com/disease/tailbone-pain-coccydynia](https://www.myupchar.com/disease/tailbone-pain-coccydynia)_

## Introduction
आपको अपनी गुदास्थि में दर्ददर्द उठने से पहले कभी उसका ख्याल तक नहीं आया होगा। गुदास्थि का दर्द रीढ़ की हड्डी के बिल्कुल निचले भाग में उठता है। गुदास्थि को टेलबोन भी कहा जाता है, यह गुदा की हड्डी होती है जो गुदा द्वार के ठीक ऊपर स्थित होती है।
टेलबोन भले ही छोटी होती हो, लेकिन इसके कई महत्वपूर्ण कार्य होते हैं। यह बैठते समय आपको स्थिर रखने में मदद करती है। इसके अलावा इस भाग में कई टेंडन, मांसपेशियां और लिगामेंट मौजूद होते हैं।
टेलबोन को मेडिकल भाषा में कोक्सीक्स नाम से बुलाया जाता है। कोक्सीक्स में दर्द की इस स्थिति को कोक्सीडिनिया भी कहा जाता है। इस स्थिति के कारण पेशाब, मल त्याग और सेक्ससेक्स के दौरान भी आपको पीड़ा महसूस हो सकती है। महिलाओं को मासिक धर्ममासिक धर्म में टेलबोन के भाग में तकलीफ महसूस हो सकती है। हालांकि, चलने या कुछ देर खड़े रहने से दर्द में राहत मिल सकती है।

## गुदा की हड्डी में दर्द के लक्षण - Tailbone Pain Symptoms in Hindi
गुदा की हड्डी में दर्द के लक्षण
टेलबोन में दर्द होना स्वयं कोई रोगरोग नहीं है। हालांकि, यह कई रोगों के लक्षण के रूप में विकसित हो सकता है जैसे कि गुदा का कैंसरगुदा का कैंसर। वैसे तो गुदा की हड्डी में दर्द होना कोक्सीडिनिया का मुख्य लक्षण होता है। इस स्थिति में दर्द निम्न प्रकार के हो सकते हैं :
- ज्यादातर समय कम या हल्का दर्द महसूस होना और विशेष गतिविधियां करते समय कभी-कभी तीव्र दर्द होना।
- उठने-बैठने या लंबे समय तक खड़े रहने व सेक्स और मल त्याग के समय दर्द का बढ़ जाना।
- पीड़ा के कारण नींद न आनानींद न आना और रोजाना की गतिविधयों में तकलीफ होना जैसे गाड़ी चलाने या झुकने में।
कुछ लोगों को पीठ, कूल्हों और नितंबों में दर्द महसूस हो सकता है। इसके अलावा कुछ मामलों में यह साइटिकासाइटिका का लक्षण भी होता है। हालांकि, कुछ गंभीर मामलों में निम्न लक्षण महसूस हो सकते हैं :
- सुन्न होना
- सूजनसूजन
- छूने पर दर्द होना
- दर्द की स्थिति खराब होना
- टांगों में कमजोरी
- मल त्याग व पेशाब रोकने में समस्यापेशाब रोकने में समस्या
- कुछ महिलाओं को सेक्स के दौरान दर्दसेक्स के दौरान दर्द महसूस हो सकता है
- यदि चोटचोट बेहद गंभीर है तो इसके निशान प्रभावित हिस्से में दिखाई दे सकते हैं
डॉक्टर से कब संपर्क करें
टेलबोन में दर्द कभी कोई आपातकालीन स्थिति नहीं होती है। हालांकि, दर्द तीव्र या अचानक होने पर व्यक्ति को आपातकालीन सावधानियां बरतने कि आवश्यकता पड़ सकती है, निम्न गंभीर स्थिति के संकेत दिखने पर तुरंत किसी डॉक्टर से संपर्क करें :
- एक या दो हफ्तों बाद भी टेलबोन में दर्द कम न हो
- पुराना दर्द ठीक होने के बाद फिर से वापिस आ जाए
- घरेलू उपचारघरेलू उपचार की वजह से स्थिति और बिगड़ने पर
- अज्ञात कारणों की वजह से टेलबोन में दर्द होना
- गतिविधि या सामंजस्य में बदलाव आना
- टेलबोन के आसपास के भाग में झुनझुनी महसूस होना या किसी ढांचे का टूट जाना

## गुदा की हड्डी में दर्द के कारण - Tailbone Pain Causes in Hindi
गुदा की हड्डी में दर्द के कारण
छोटी से लेकर कई बड़ी समस्याओं के कारण टेलबोन में दर्द हो सकता है। इसमें कई स्वास्थ्य संबंधी विकार भी शामिल होते हैं। गुदा की हड्डी बेहद नाजुक होती है, इस कारण इसके क्षतिग्रस्त होने के कई वजह हो सकते हैं, जैसे कि :
- झटका -
	साइकिल चलाते या दौड़ते समय गिरने और दीवार से टकराने के कारण टेलबोन या उसके आसपास की मांसपेशियों में झटका आ सकता है।
- नीचे बैठना -
	किसी खराब अवस्था या लंबे समय तक बैठने के कारण।
- जन्म के दौरान -
	शिशु की टेलबोन डिलीवरी के दौरान क्षतिग्रस्त हो जाती है या कई मामलों में यह टूट भी सकती है।
- धीरे-धीरे खराब होना -
	तंत्रिकाओं और जोड़ों को समय के साथ-साथ क्षति पहुंचने के कारण भी गुदा की हड्डी में पीड़ा महसूस हो सकती है।
- दबाव -
	गर्भावस्था के दौरान नसों पर प्रेशर पड़ना।
- पेडू में दर्द -
	अक्सर यह लोगों में जन्मजात होता है।
- लेवेटर सिंड्रोम -
	इस स्थिति के कारण गुदा की मांसपेशियों में मोचमोच आ जाती है। जिसके कारण टेलबोन, कूल्हों या आसपास के अन्य अंगों में दर्द महसूस हो सकता है।
- तनाव -
बवासीरबवासीर या कब्जकब्ज के कारण गुदा की हड्डी पर तनाव पड़ने लगता है।
- रीढ़ की हड्डी की समस्या -
	रीढ़ की हड्डी की सर्जरीसर्जरी या डिस्क कमजोरडिस्क कमजोर होने के कारण रीढ़ से जुड़ी कई अन्य समस्याएं उत्पन्न हो सकती हैं, जिनमें टेलबोन में दर्द भी शामिल है।
- संक्रमण, ट्यूमर, हड्डी बढ़ना और वृद्धि होना -
	बेहद दुर्लभ मामलों में यह कोक्सीक्स में दर्द का कारण होते हैं।

## गुदा की हड्डी में दर्द का निदान - Diagnosis of Tailbone Pain in Hindi
गुदा की हड्डी में दर्द का निदान
गुदास्थि में दर्द के निदान के लिए डॉक्टर मेडिकल हिस्ट्री (मरीज और उसके परिवार के सदस्यों में रहे विकारों एवं बीमारियों का रिकॉर्ड) के अलावा निम्न प्रश्न पूछ सकते हैं :
- पहले कभी प्रेगनेंसी और शिशु को जन्म देने के अनुभव के बारे में
- जीवन में पेट रोगपेट रोग से जुड़ी समस्याएं
- अन्य मांसपेशियों की समस्या
लक्षणों और मेडिकल हिस्ट्री के आधार पर दर्द का स्रोत पता करने के लिए डॉक्टर आपके कुछ परीक्षण कर सकते हैं। जिनमें निम्न शामिल हैं :
- पेल्विक (पेडू) परीक्षण : पेल्विक फ्लोर (पेडू को सहारा देने वाली मांसपेशियां) के बारे में जानने के लिए।
- मलाशय का परीक्षण : यह जांचने के लिए कहीं इस दर्द का कारण मांसपेशियों में कोई समस्या तो नहीं।
- इमेजिंग टेस्ट : टेलबोन और रीढ़ की हड्डी का एक्स-रेएक्स-रे, एमआरआई स्कैनएमआरआई स्कैन किया जा सकता है।
- ब्लड टेस्ट : संक्रमणसंक्रमण या ऑटोइम्यून डिजीजऑटोइम्यून डिजीज का पता लगाने के लिए किया जाता है।

## गुदा की हड्डी में दर्द का उपचार - Tailbone Pain Treatment in Hindi
गुदा की हड्डी में दर्द का इलाज
टेलबोन में होने वाला दर्द हल्का या कम होता है, लेकिन कुछ विशेष गतिविधियों के दौरान यह बेहद तीव्र हो सकता है जैसे उठने-बैठने या लंबे समय तक खड़े रहने पर। इसके अलावा मलत्याग और सेक्स के दौरान भी स्थिति दर्दनाक हो सकती है। हालांकि, यह दर्द कुछ हफ्तों या महीनों के समय में अपने आप चला जाता है, लेकिन इसके दर्द को कम करने के लिए आप निम्न उपाय अपना सकते हैं :
- बैठते समय आगे की ओर झुकें
- किसी डोनट या त्रिकोणीय आकर के तकिये या आसान पर बैठें
- प्रभावित हिस्से की गर्म या ठंडी सिकाई करें
- ओटीसी दवाएं जैसे एसिटामिनोफेन, इबुप्रोफेन या एस्पिरिन दवाओं का सेवन करें
यदि इन सब उपायों के बाद भी टेलबोन का दर्द कम नहीं होता है तो डॉक्टर से सलाह लें। टेलबोन में पुराने दर्द के इलाज के लिए निम्न विकल्पों को अपनाया जा सकता है :
- फिजिकल थेरेपी : फिजिकल थेरेपिस्ट आपके पेल्विक फ्लोर को आराम दिलाने के लिए कुछ तकनीक बताएंगे जैसे लंबी-गहरी सांस लेना और अपने पेल्विक फ्लोर को पूरी तरह से रिलेक्स छोड़ दें।
- मसाज : टेलबोन से जुड़ी मांसपेशियों की मसाजमसाज करने से दर्द में राहत मिल सकती है। मसाज आमतौर पर रेक्टम के जरिए की जाती है।
- दवा : टेलबोन में एनेस्थेटिक इंजेक्शन लगाने से कुछ हफ्तों के लिए दर्द से आराम पाया जा सकता है। कुछ मामलों में दर्द से निजात पाने के लिए एंटीडिप्रेसेंट्स (अवसादविरोधी) या एंटी एपिलेप्टिक (मिर्गी विरोधी) दवाएं भी दी जाती हैं।
- सर्जरी : बेहद दुर्लभ मामलों में सर्जरी को विकल्प चुना जाता है। कोक्सीजेक्टॉमी प्रक्रिया में कोक्सीक्स को सर्जरी की मदद से हटा दिया जाता है।

