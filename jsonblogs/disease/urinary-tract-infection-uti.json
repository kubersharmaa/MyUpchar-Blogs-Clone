{
    "url": "https://www.myupchar.com/disease/urinary-tract-infection-uti",
    "title": "यूरिन इन्फेक्शन (मूत्र मार्ग संक्रमण) - Urinary Tract Infection (UTI) in Hindi",
    "intro": [
        "यूरिन इन्फेक्शन या मूत्र मार्ग संक्रमण क्या होता है?\nमूत्र मार्ग संक्रमण (मूत्र पथ संक्रमण या यूटीआई या पेशाब की नली में इन्फेक्शन) सूक्ष्मजीवों (बिना माइक्रोस्कोप के न दिखने वाले जीव) से होने वाला संक्रमण है। अधिकांश यूटीआई बैक्टीरिया के कारण होते हैं लेकिन कभी कभी यह फंगस और वायरस द्वारा भी फैलता है। यह मनुष्यों में होने वाला सबसे आम संक्रमण है।\nयूटीआई आपके मूत्र मार्ग में कहीं भी हो सकता है। मूत्र मार्ग से तात्पर्य गुर्दे (Kidneys), मूत्रवाहिनी (Ureters), मूत्राशय (Bladder) और मूत्रमार्ग (Urethra) आदि से है। निचले मूत्र मार्ग संक्रमण (lower tract UTI) में मूत्राशय और मूत्रमार्ग तथा ऊपरी हिस्से में मूत्रवाहिनी और गुर्दे प्रभावित होते हैं। हालांकि निचले हिस्से का मूत्र मार्ग संक्रमण अधिक आम और गंभीर है।\nबच्चों की तुलना में वयस्कों में यूरिन इन्फेक्शन अधिक होता है। पुरुषों की तुलना में यह संक्रमण लड़कियों और महिलाओं में ज्यादा होता है। इसका कोई प्रत्यक्ष कारण नहीं है लेकिन जननांगों की संरचना (मूत्रमार्ग का आकार में छोटा होना) कहीं न कहीं इसके लिए उत्तरदायी है।\nलगभग 40% महिलाओं और 12% पुरुषों को उनके पूरे जीवनकाल में कभी न कभी यूरिन इन्फेक्शन होता है।"
    ],
    "sections": [
        {
            "heading": "यूरिन इन्फेक्शन (यूटीआई) के प्रकार - Types of Urinary Tract Infection (UTI) in Hindi",
            "body": [
                "मूत्र मार्ग संक्रमण (यूरिन इन्फेक्शन/ यूटीआई) मूत्र तंत्र के किसी भी हिस्से में होने वाला संक्रमण है। इन्हें इनकी स्थिति के आधार पर निम्नलिखित भागों में विभाजित किया गया है :",
                "### सिस्टाईटिस या मूत्राशय का संक्रमण (Cystitis or Bladder Infection)",
                "यह मूत्राशय के भीतर होने वाला बैक्टीरियल संक्रमण है। कमजोर इम्यून सिस्टम वाले लोगों में यीस्ट भी मूत्राशय के संक्रमण (Bladder infection) का कारण है।",
                "### यूरेथ्राइटिस या मूत्रमार्ग संक्रमण (Urethritis or Urethra infection)",
                "यह भी बैक्टीरिया के कारण होने वाला संक्रमण है। इसमें मूत्रमार्ग (मूत्राशय से मूत्र को बाहर निकालने वाली नाली) में सूजन होने की वजह से मूत्र त्यागने में दर्द का अनुभव होता है।",
                "### पाइलोनेफ्राइटिस या गुर्दा संक्रमण (Pyelonephritis or Kidney infection)",
                "यह किडनी इन्फेक्शनकिडनी इन्फेक्शन गंभीर रूप से होने वाला संक्रमण है जिसमें अस्पताल में भर्ती करने की आवश्यकता पड़ सकती है। इसमें बुखारबुखार, पेशाब में खूनपेशाब में खून और श्रोणि (Groin) में दर्द होता है। गर्भवती महिलाओं को यह संक्रमण होने की सम्भावना अधिक होती है।",
                "(और पढ़ें - बुखार में क्या खाना चाहिएबुखार में क्या खाना चाहिए)",
                "मूत्रवाहिनी (Ureters) में यह संक्रमण बहुत कम होता है।"
            ]
        },
        {
            "heading": "यूरिन इन्फेक्शन (यूटीआई) के लक्षण - Urinary Tract Infection (UTI) Symptoms in Hindi",
            "body": [
                "निचले मूत्र मार्ग संक्रमण के लक्षण, संक्रमण की स्थिति (Location) पर निर्भर करते हैं जैसे :",
                "ऊपरी हिस्से में मूत्र पथ के संक्रमण (मूत्रवाहिनी और गुर्दे के संक्रमण) के निम्न लक्षण प्रदर्शित होते हैं :",
                "इनके अलावा अन्य लक्षण भी मूत्र पथ के संक्रमण का संकेत कर सकते हैं जैसे :",
                "मूत्र पथ के संक्रमण कभी कभी यौन संचारित रोग (sexually transmitted disease) भी हो सकता है। हालांकि कुछ लोगों में मूत्र पथ संक्रमण के कोई लक्षण प्रदर्शित नहीं होते।"
            ]
        },
        {
            "heading": "यूटीआई (यूरिन इन्फेक्शन) के कारण - Urinary Tract Infection (UTI) Causes in Hindi",
            "body": [
                "### यूरिन इन्फेक्शन कैसे और क्यों होता है?",
                "अधिकांश यूरिन इन्फेक्शन / यूटीआई संक्रमण ई-कोलाई (E. coli) बैक्टीरिया के कारण होते हैं। यह बैक्टीरिया आमतौर पर पाचन तंत्र में मौजूद रहता है। क्लैमाइडिया (Chlamydia) और माइकोप्लाज्मा (Mycoplasma) बैक्टीरिया से मूत्रमार्ग का संक्रमण होता है लेकिन ये मूत्राशय को संक्रमित नहीं कर सकते।",
                "किसी भी उम्र और लिंग के लोगों को यूटीआई संक्रमण हो सकता है। हालांकि, कुछ लोगों में इसके होने की सम्भावना अधिक होती है। यूटीआई संक्रमण निम्नलिखित कारणों से होता है :"
            ]
        },
        {
            "heading": "यूटीआई (यूरिन इन्फेक्शन) से बचाव - Prevention of Urinary Tract Infection (UTI) in Hindi",
            "body": [
                "आप निम्नलिखित उपाय अपनाकर यूरिन इन्फेक्शन (यूटीआई संक्रमण) से बचाव कर सकते हैं:",
                "फिर भी अगर आपको यूटीआई संक्रमण के कोई भी लक्षण महसूस हो रहे हैं तो डॉक्टर से ज़रूर संपर्क करें।"
            ]
        },
        {
            "heading": "मूत्र मार्ग संक्रमण (यूरिन इन्फेक्शन) का परीक्षण - Diagnosis of Urinary Tract Infection (UTI) in Hindi",
            "body": [
                "यूटीआई संक्रमण (यूरिन इन्फेक्शन) के निदान के लिए डॉक्टर आपसे महसूस हो रहे लक्षणों के बारे में चर्चा करेंगे। उसके बाद वो आपको मूत्र परीक्षण कराने की सलाह देंगे। जिसकी रिपोर्ट से वो आपके शरीर में मौजूद सफेद रक्त कोशिकाओं, लाल रक्त कोशिकाओं और बैक्टीरिया की उपस्थिति का आकलन करेंगे।",
                "अगर किसी व्यक्ति को बार बार यूटीआई होता है तो डॉक्टर उसे निम्न जांचें कराने को कहते हैं :",
                "(और पढ़ें - यूरिन टेस्टयूरिन टेस्ट)"
            ]
        },
        {
            "heading": "यूरिन इन्फेक्शन (यूटीआई) का इलाज - Urinary Tract Infection (UTI) Treatment in Hindi",
            "body": [
                "यूटीआई का उपचार इसके कारण पर निर्भर करता है। डॉक्टर पहले इसके निदान के लिए जांच करवा कर इस बात की पुष्टि करेंगे कि आपको यूरिन इन्फेक्शन (मूत्र मार्ग संक्रमण) किस जीव की वजह से हुआ है।",
                "ज्यादातर मामलों में, यह बैक्टीरिया के कारण होता है। बैक्टीरिया की वजह से हुये यूटीआई का इलाज एंटीबायोटिक दवाओं से किया जाता है। (और पढ़ें - एंटीबायोटिक दवा लेने से पहले ज़रूर रखें इन बातों का ध्यानएंटीबायोटिक दवा लेने से पहले ज़रूर रखें इन बातों का ध्यान)",
                "कुछ मामलों में, यह वायरस या कवक (Fungi) के कारण भी होता है। वायरल यूटीआई का इलाज एंटीवायरल (Antiviral) दवाओं से किया जाता है। फंगल (Fungal) यूटीआई का इलाज एंटीफंगलएंटीफंगल (Antifungal) दवाओं से किया जाता है।",
                "मूत्र मार्ग संक्रमण से पीड़ित लोगों को अधिक से अधिक तरल पदार्थ पीने की सलाह दी जाती है जिससे बार बार मूत्र त्याग करने से उनके शरीर से बैक्टीरिया निकल सकें। दर्द निवारक दवाओं का सेवन और पीठ तथा पेट में हीटिंग पैड से सिकाई करने से भी दर्द में आराम मिलता है।",
                "आमतौर पर कम जटिल यूटीआई उन व्यक्तियों को भी हो सकता है जो साफ़ सफाई का ध्यान रखते हैं। यह इलाज द्वारा 2-3 दिनों में ठीक किया जा सकता है और जटिल यूटीआई ऐसे व्यक्तियों को होता है जो शारीरिक रूप से कमज़ोर होते हैं जैसे : गर्भवती महिलायें या वो व्यक्ति जिन्होंने हृदय प्रत्यारोपण कराया हो। जटिल यूटीआई के लिए लंबी अवधि के लिए (लगभग 7-14 दिन) एंटीबायोटिक दवाओं का सेवन करने की आवश्यकता होती है।",
                "यूटीआई का इलाज करने के लिए अगर लापरवाही बरती गयी तो यह किडनी इन्फेक्शन भी कर सकता है। अगर निम्न परिस्थितियां आपके साथ भी हैं तो इससे संक्रमित होने पर आपको अस्पताल जाना पड़ सकता है :",
                "जिन महिलाओं को बार बार मूत्र पथ संक्रमण होता है वो निम्न उपाय अपना सकती हैं :"
            ]
        },
        {
            "heading": "यूरिन इन्फेक्शन (यूटीआई) के नुकसान - Urinary Tract Infection (UTI) Complications in Hindi",
            "body": [
                "यूटीआई संक्रमण के जोखिम सामान्यतः पुरुषों और महिलाओं में एक सामान होते हैं लेकिन पुरुषों में प्रोस्टेट ग्रंथि (Prostate Gland) का बड़ा होना एक विशेष कारण है। जीवन शैली में निम्नलिखित परिवर्तन यूरिन इन्फेक्शन (मूत्र मार्ग संक्रमण) होने के जोखिम को कम कर सकते हैं :",
                "### छोटा मूत्रमार्ग (Shorter urethra)",
                "महिलाओं में मूत्रमार्ग की लंबाई और स्थिति यूटीआई संक्रमण के जोखिम को बढ़ा देती है। महिलाओं में मूत्रमार्ग पुरुषों की तुलना में छोटा होता है जिस कारण बैक्टीरिया मूत्राशय तक जल्दी पहुंच जाते हैं और संक्रमण का कारण बनते हैं।",
                "### संभोग (Sexual intercourse)",
                "यौन संभोग के दौरान महिलाओं के मूत्र मार्ग पर दबाव पड़ता है। जिस कारण बैक्टीरिया गुदा (Anus) से मूत्राशय तक पहुंच जाते हैं। अधिकतर महिलाओं में सम्भोग के बाद त्यागे गए मूत्र में बैक्टीरिया की उपस्थिति पायी गयी है। हालांकि आमतौर पर 24 घंटे के भीतर शरीर इन बैक्टीरिया से छुटकारा पा सकता है। आंत के बैक्टीरिया (Bowel bacteria) मूत्राशय से चिपक जाते हैं और संक्रमण पैदा करते हैं।",
                "### शुक्राणुनाशक (Spermicides)",
                "शुक्राणुनाशक यूटीआई जोखिम बढ़ा सकते हैं। कुछ महिलाओं में ये त्वचा में जलन पैदा करते हैं। यह मूत्राशय में बैक्टीरिया के संक्रमण के जोखिम को बढ़ाता है।",
                "### कंडोम का उपयोग(Use of Condom)",
                "गैर-स्नेहनयुक्त (Non lubricated) कंडोम संभोग के दौरान महिलाओं की त्वचा में घर्षण (Friction) और जलन पैदा करते हैं। इससे यूटीआई के संक्रमण की सम्भावना बढ़ती है।",
                "(और पढ़ें - महिला कंडोम का उपयोगमहिला कंडोम का उपयोग)",
                "### डायफ्राम (Diaphragms)",
                "डायफ्राम महिलाओं के मूत्रमार्ग पर दबाव डालता है जिस कारण मूत्र त्यागने के दौरान मूत्राशय पूरा खाली नहीं हो पाता और संक्रमण का कारण बनता है।",
                "### एस्ट्रोजन के स्तर में कमी (Decrease in estrogen levels)",
                "रजोनिवृत्ति के बाद, शरीर में एस्ट्रोजन के स्तर में कमी आ जाती है जिस कारण योनि में सामान्य बैक्टीरिया बदल जाते हैं। जो यूटीआई के जोखिम को बढ़ा सकते हैं।"
            ]
        },
        {
            "heading": "यूरिन इन्फेक्शन में कौन सा इंजेक्शन इस्तेमाल होता है? - Which injection is used to treat a Urinary Tract Infection (UTI) in Hindi?",
            "body": [
                "गंभीर मूत्र पथ इन्फेक्शन के लिए मेरोपेनममेरोपेनम और वबरबैक्टम इंजेक्शन का इस्तेमाल किया जाता है. इसके अलावा, किडनी इंफेक्शन में भी इनका इस्तेमाल किया जा सकता है. मेरोपेनम मुख्य रूप से कार्बेपनेम एंटीबायोटिक्स प्रकार की दवा है, जो बैक्टीरिया को मारने का काम करती है. वहीं, वबरबैक्टम को बीटा-लैक्टामेज इनहेबिटर दवाइयों में शामिल किया गया है."
            ]
        },
        {
            "heading": "यूरिन इन्फेक्शन में कौन सी दवा दी जाती है? - Which Medicine is Given for Urine Infection in Hindi?",
            "body": [
                "यूरिन इंफेक्शन की जांच के लिए डॉक्टर सबसे पहले यूरीन का सैंपल लेंगे. इस लैब में टेस्ट करने के बाद इसकी पुष्टि करेंगे कि यूटीआई की समस्या है या नहीं. इसके बाद लैब में जांच की जाएगी कि किस बैक्टीरिया के कारण यूटीआई की परेशानी हुई है. उसी के आधार पर डॉक्टर दवा देंगे. डॉक्टर मरीज की स्थिति के अनुसार एमोक्सीसिलिनएमोक्सीसिलिन/ऑगमेंटिन, सेफ्ट्राइएक्सोनसेफ्ट्राइएक्सोन, सेफैलेक्सिनसेफैलेक्सिन, सिप्रोफ्लोक्सासिनसिप्रोफ्लोक्सासिन, फोसफोमाइसिनफोसफोमाइसिन, लेवोफ्लाक्सासिनलेवोफ्लाक्सासिन, नाइट्रोफ्यूरेंटोइननाइट्रोफ्यूरेंटोइन और ट्राइमेथोप्रिमट्राइमेथोप्रिम में से कोई भी दवा दे सकते हैं."
            ]
        },
        {
            "heading": "यूरिन इन्फेक्शन कितने दिन में ठीक होता है? - How Long Does a Urinary Tract Infection Last in Hindi?",
            "body": [
                "अगर यूटीआई की समस्या गंभीर नहीं है, तो 3 दिन तक एंटीबायोटिक दवा लेने और खुद को हाइड्रेटेड रखने से आराम मिल सकता है. वहीं, कुछ मामलों में इलाज 7-10 दिन तक भी चल सकता है. गंभीर यूटीआई मामले में एंटीबायोटिक्स का कोर्स 2 सप्ताह या उससे अधिक समय तक चल सकता है. साथ ही मरीज के ठीक होने की अवधि निम्न कारणों पर भी निर्भर करती है -",
                "• किस बैक्टीरिया के कारण संक्रमण हुआ है.",
                "• किस प्रकार की दवा दी जा रही है.",
                "• मरीज की मेडिकल हिस्ट्री क्या है.",
                "आमतौर पर दवा शुरू करने के बाद दर्द और बार-बार पेशाब जाने की समस्या ठीक हो सकती है, लेकिन एंटीबायोटिक का पूरा कोर्स करना जरूरी है, ताकि इंफेक्शन पूरी तरह से खत्म हो जाए."
            ]
        }
    ]
}