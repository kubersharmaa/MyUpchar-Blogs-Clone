{
    "url": "https://www.myupchar.com/disease/hereditary-spastic-paraplegia",
    "title": "हेरेडिटरी स्पास्टिक पैराप्लीजिया (पैरों में कमजोरी और अकड़न) - Hereditary Spastic Paraplegia in Hindi",
    "intro": [
        "हेरेडिटरी स्पास्टिक पैराप्लीजिया (एचएसपी) क्या है?\nहेरेडिटरी स्पास्टिक पैराप्लीजिया को फैमिलियल स्पास्टिक पैरापैरेसिस (एफएसपी) भी कहा जाता है। यह बीमारीबीमारी व्यक्ति को अपने परिवार या माता-पिता से मिलती है। यह अनुवांशिक विकारों का समूह है जिसमें धीरे-धीरे पैरों में कमजोरीकमजोरी व अकड़न आने लगती है।\nवहीं स्थिति के गंभीर होने पर अन्य लक्षण दिखाई दे सकते हैं। इसमें मोतियाबिंदमोतियाबिंद के कारण नजर कमजोर होना, अटैक्सियाअटैक्सिया (मांसपेशियों में तालमेल की कमी), आंख की ऑप्टिक नस और रेटिना में दिक्कत, मिर्गीमिर्गी, याद रखने या नई चीजें सीखने की क्षमता में कमी, पेरिफेरल न्यूरोपैथी (हाथ-पैर में कमजोरी, सुन्नता और दर्ददर्द होना) और बहरापनबहरापन जैसे लक्षण शामिल हैं।\nहेरेडिटरी स्पास्टिक पैराप्लीजिया के लक्षण\nइस बीमारी के लक्षणों की गंभीरता हर व्यक्ति में भिन्न होती है। इस बीमारी का सबसे प्रमुख लक्षण धीरे-धीरे पैरों में कमजोरी और अकड़न आना है। ये लक्षण आमतौर पर 20 से 40 साल की उम्र के बीच विकसित होते हैं।\nबीमारी की शुरुआत में लोगों को चलने में थोड़ी दिक्कत और अकड़न की समस्या हो सकती है। ये लक्षण धीरे-धीरे बढ़ते हैं और आखिर में व्यक्ति को चलने के लिए किसी सहारे जैसे छड़ी या बेंत, वॉकर या फिर व्हीलचेयर की जरूरत पड़ सकती है। कुछ मामलों में नीचे बताए गए लक्षण भी दिख सकते हैं :\n\nधुंधला दिखनाधुंधला दिखना\nअटैक्सिया (गतिभंग)\nबार-बार पेशाब आनाबार-बार पेशाब आना\nहाइपरएक्टिव रिफ्लेक्सिस (रीढ़ की हड्डी से जुड़ा विकार)\nसंतुलन बनाने में कठिनाई\nमिर्गी\nबौद्धिक क्षमता में कमी\nपेरिफेरल न्यूरोपैथी\nबहरापन\nकभी-कभी पैरों में कुछ महसूस न होना\n\nहेरेडिटरी स्पास्टिक पैराप्लीजिया का कारण\nमाता-पिता में से किसी एक से दोषपूर्ण जीन मिलने की वजह से ये बीमारी होती है। जिन लोगों में यह समस्या गंभीर या जटिल होती है, उन्हें माता-पिता दोनों से ही दोषपूर्ण जीन मिला होता है।\nयदि जीन में असामान्यता है, तो इसकी वजह से रीढ़ की लंबी नसें खराब हो सकती हैं। ये नसें शरीर के निचले हिस्से में मांसपेशियों की मजबूती और मूवमेंट को नियंत्रित करती हैं।\nहेरेडिटरी स्पास्टिक पैराप्लीजिया का निदान\nनसों की जांच से एचएसपी का निदान होता है। एचएसपी के कुछ जटिल मामलों में मस्तिष्क में असामान्यताओं को पहचानने के लिए एमआरआई स्कैनएमआरआई स्कैन किया जाता है। हालांकि, कई जेनेटिक यानी अनुवांशिक गड़बड़ियों की पहचान की गई है जो एचएसपी के विभिन्न रूपों बारे में जानकारी देते हैं।\nएचएसपी के कई प्रकार हैं। ऐसा जरूरी नहीं है कि एक परिवार के सभी बच्चों में इस बीमारी के लक्षण दिखाई दें।\nहेरेडिटरी स्पास्टिक पैराप्लीजिया का इलाज\nएचएसपी को रोकने, धीमा करने या ठीक करने के लिए कोई विशिष्ट उपचार उपलब्ध नहीं है, लेकिन इस बीमारी के लक्षणों को नियंत्रित किया जा सकता है। मांसपेशियों को मजबूती देने और उनमें लचीलापन एवं गतिविधि को बनाए रखने के लिए नियमित रूप से फिजियोथेरेपीफिजियोथेरेपी लेना महत्वपूर्ण है।\nहेरेडिटरी स्पास्टिक पैराप्लीजिया की जटिलताएं\n\nपिंडली की मांसपेशियों का सिकुड़ना व सख्त होना\r\n\tनियमित फिजियोथेरेपी के जरिए इस स्थिति को नियंत्रित करने में मदद मिल सकती है।\r\n\t \nपैर ठंडे रहना\r\n\tरीढ़ में तंत्रिकाओं को नुकसान पहुंचने के कारण ऐसा होता है।\r\n\t \nअत्यधिक थकान\r\n\tचलने के लिए ज्यादा जोर लगाने पर अधिक थकानथकान महसूस हो सकती है और इसकी वजह से नींद आने में दिक्कत हो सकती है।\r\n\t \nपीठ और घुटने में दर्द\nमांसपेशियों में कमजोरीमांसपेशियों में कमजोरी और चलने में आ रही दिक्कत के कारण ऐसा होता है।"
    ],
    "sections": []
}