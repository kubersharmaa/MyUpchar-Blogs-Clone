{
    "url": "https://www.myupchar.com/disease/pulmonary-alveolar-proteinosis",
    "title": "पल्मोनरी अल्वीओलर प्रोटीनोसिस - Pulmonary Alveolar Proteinosis in Hindi",
    "intro": [
        "पल्मोनरी अल्वीओलर प्रोटीनोसिस क्या है?\nपल्मोनरी अल्वीओलर प्रोटीनोसिस (पीएपी) फेफड़ों से जुड़ी एक दुर्लभ स्थिति है। इसमें फेफड़ों की वायु थैली (अल्वीओली) में प्रोटीनप्रोटीन, वसावसा और अन्य पदार्थों (सर्फेक्टेंट) का निर्माण होने लगता है। अल्वीओली फेफड़े का वह भाग है, जिसमें हवा होती है।\nदुनियाभर में 1,00,000 लोगों में से यह बीमारीबीमारी किसी एक को प्रभावित करती है। यह एक जन्मजात स्थिति है लेकिन आमतौर पर यह वयस्कों में विकसित होती है। इसे कभी-कभी फॉस्फोलिपिडोसिस या पल्मोनरी अल्वीओलर लिपोप्रोटीनोसिस कहा जाता है।\nपल्मोनरी अल्वीओलर प्रोटीनोसिस के संकेत और लक्षण क्या हैं?\nपीएपी के मामलों में ऐसा भी हो सकता है कि लक्षण न दिखाई दें, लेकिन जिन मामलों में लक्षण देखे जाते हैं उनमें शामिल हैं :\n\nसांस लेने में कठिनाईसांस लेने में कठिनाई, जो सबसे आम लक्षण है\nखांसीखांसी, जिसमें कभी-कभी बलगमबलगम या खून आ सकता है\nचेहरे का रंग नीला होना\nथकानथकान\nबुखारबुखार\nवजन कम होना\n\nपीएपी के लक्षणों का इलाज न कराने की स्थिति में यह गंभीर रूप ले सकता है। इसमें फेफड़ों के कार्यों में कमी और सांस लेने में दिक्कत हो सकती है।\nपल्मोनरी अल्वीओलर प्रोटीनोसिस का कारण क्या है?\nसर्फेक्टेंट फेफड़ों पर एक परत बनाता है। पीएपी की समस्या तब विकसित होती है, जब यह बाहरी पदार्थ (सर्फेक्टेंट) की मात्रा असामान्य या बहुत अधिक हो जाती है और फेफड़ों के वायुमार्ग को ब्लॉक कर देती है। इ​स स्थिति में फेफड़ों से खून में ऑक्सीजन पहुंचने की प्रक्रिया बाधित हो जाती है, जिस कारण सांस लेने में दिक्कत आती है। हालांकि, पीएपी का सटीक कारण पता नहीं है लेकिन इस पर शोध जारी है।\n(और पढ़ें - ऑक्सीजन की कमी क्या हैऑक्सीजन की कमी क्या है)\nपल्मोनरी अल्वीओलर प्रोटीनोसिस का निदान कैसे किया जाता है?\nयदि लक्षण देखने के बाद डॉक्टर को संदेह है कि मरीज को पीएपी की समस्या है, तो वे निम्नलिखित परीक्षण कर सकते हैं :\n\nफेफड़ों में सफेद धब्बे या पैच देखने के लिए छाती का एक्स-रेएक्स-रे\nफेफड़ों में सफेद पैच देखने के लिए छाती का सीटी स्कैनसीटी स्कैन\nएंटीबॉडी के लिए ब्लड टेस्टब्लड टेस्ट\nफेफड़ों की वायु क्षमता की जांच के लिए पल्मोनरी फंक्शन टेस्ट\n\nपल्मोनरी अल्वीओलर प्रोटीनोसिस का इलाज कैसे किया जाता है?\nकुछ मामलों में, पीएपी के लक्षण इतने हल्के होते हैं कि उन्हें उपचार की जरूरत नहीं होती है, जबकि कुछ हल्के मामलों में ऑक्सीजन थेरेपी से स्थिति हल हो सकती है।\nयदि लक्षण गंभीर हैं, तो डॉक्टर सलाइन सॉल्यूशन (एक तरह की दवाई) की मदद से फेफड़ों से सर्फेक्टेंट को हटा सकते हैं। यदि फेफड़े का थोड़ा हिस्सा प्रभावित हुआ है तो सिर्फ उस हिस्से की सफाई की जाएगी, लेकिन फेफड़े का ज्यादा हिस्सा प्रभावित होने पर पूरे फेफड़े की सफाई की आवश्यकता पड़ सकती है, जिसके लिए 'होल लंग्स लैवेज' नामक प्रक्रिया की मदद ली जाती है।\nयदि फेफड़े की सफाई से स्थिति ठीक नहीं होती है, तो ऐसे में कई उपचारों की आवश्यकता हो सकती है। डॉक्टर कुछ दवाइयां लिख सकते हैं, यदि इससे भी उम्मीद के मुताबिक असर नहीं होता है आखिर में वे लंग्स ट्रांसप्लांटलंग्स ट्रांसप्लांट का सुझाव दे सकते हैं।"
    ],
    "sections": []
}