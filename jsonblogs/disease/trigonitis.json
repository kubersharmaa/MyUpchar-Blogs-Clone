{
    "url": "https://www.myupchar.com/disease/trigonitis",
    "title": "ट्राइगोनिटिस - Trigonitis in Hindi",
    "intro": [
        "ट्राइगोनिटिस क्या है\nट्राईगोन, मूत्राशय (ब्लैडर) का अहम हिस्सा होता है। यह मूत्राशय के निचले हिस्से में स्थित होता है, जो मूत्रमार्ग के मुख (ओपनिंग) के आसपास होता है। यह नलिका मूत्राशय से मूत्र को शरीर के बाहर निकालती है। जब इस हिस्से में सूजनसूजन आने लगती है, तो इस स्थिति को ट्राइगोनिटिस कहा जाता है। हालांकि, ट्राइगोनिटिस हमेशा सूजन के कारण नहीं होता है। कभी-कभी यह समस्या ट्राईगोन की कोशिकाओं में मामूली बदलावों के कारण भी हो सकती है। मेडिकल भाषा में, इन बदलावों को 'नॉन-केरेटिनाइजिंग स्क्वैमस मेटाप्लासिया' कहा जाता है। ये बदलाव हार्मोन असंतुलनहार्मोन असंतुलन के कारण होते हैं।\nट्राइगोनिटिस के लक्षण\nट्राइगोनिटिस के लक्षण मूत्राशय से संबंधित अन्य समस्याओं की तरह ही होते हैं, जैसे कि:\n\nतुरंत पेशाब करने की जरूरत महसूस होना\nपेडू में दर्दपेडू में दर्द\nपेशाब करने में कठिनाई\nपेशाब में दर्दपेशाब में दर्द\nपेशाब में खून आनापेशाब में खून आना\n\nट्राइगोनिटिस के कारण\nट्राइगोनिटिस के विभिन्न कारण हैं, जिनमें से कुछ सामान्य कारण निम्न हैं:\n\nलंबे समय तक कैथेटर का इस्तेमाल करना:\r\n\tकैथेटर एक नली होती है जिसे मूत्राशय में लगाया जाता है। इससे पेशाब शरीर से बाहर आता है। इसका इस्तेमाल अक्सर किसी सर्जरीसर्जरी के बाद या रीढ़ की हड्डी में चोटरीढ़ की हड्डी में चोट लगने के बाद किया जाता है। जितने लंबे समय तक कैथेटर लगा होगा उतना ही ज्यादा जलन और सूजन का खतरा होगा। इससे ट्राइगोनिटिस की संभावना बढ़ जाती है। हालांकि, कैथेटर को लंबे समय के लिए ही लगाया जाता है। यदि कोई व्यक्ति कैथेटर का इस्तेमाल कर रहा है तो उसे उचित सावधानी बरतने को लेकर डॉक्टर से बात करनी चाहिए।\r\n\t \nबार-बार यूरिन इन्फेक्शन होना: \r\n\tबार-बार यूरिन इन्फेक्शनयूरिन इन्फेक्शन (यूटीआई) होने की वजह से ट्राइगोन प्रभावित हो सकता है, जिससे लंबे समय तक सूजन व ट्राइगोनिटिस की समस्या हो सकती है।\r\n\t \nहार्मोनल असंतुलन: \r\n\tऐसा माना गया है कि स्यूडोमेम्ब्रानस ट्राइगोनिटिस में कोशिकाओं में आने वाले बदलावों में महिला हार्मोनहार्मोन एस्ट्रोजन और प्रोजेस्टेरोन अहम भूमिका निभा सकते हैं। शोध के अनुसार, वयस्क महिलाओं में 40 फीसदी स्यूडोमेम्ब्रानस ट्राइगोनिटिस होता है जोकि पुरुषों की अपेक्षा पांच फीसदी कम है।\n\nट्राइगोनिटिस के जोखिम\nयह बीमारी ऐसी महिलाओं और लोगों में अधिक सामान्य है, जिन्होंने लंबे समय तक कैथेटर (एक खोखली ट्यूब, जिसे मूत्राशय में पेशाब की निकासी के लिए डाला जाता है) का प्रयोग किया हो।\nट्राइगोनिटिस का निदान\nनिदान के लिए इस बीमारी के लक्षणों और मेडिकल हिस्ट्री के बारे में पूछा जाएगा। इसके अलावा शारीरिक परीक्षण भी किया जाता है। इसमें शरीर में मौजूद द्रव की जांच की जाती है। इसमें शामिल है:\n\nयूरिन टेस्टयूरिन टेस्ट \nयूरिन कल्चरयूरिन कल्चर\nब्लड टेस्टब्लड टेस्ट\n\nट्राइगोनिटिस का इलाज\nट्राइगोनिटिस का इलाज मरीज के लक्षणों पर निर्भर करता है। उदाहरण के तौर पर आपको निम्न उपचार की सलाह दी जा सकती है:\n\nयदि पेशाब में बैक्टीरियाबैक्टीरिया हो तो एंटीबायोटिकएंटीबायोटिक लेना\nअवसादरोधी दवाओं की कम खुराक लेने से दर्ददर्द को कम करने में मदद मिल सकती है\nमूत्राशय में ऐंठन से राहत पाने के लिए मांसपेशियों को आराम देने वाली दवाओं का सेवन\nसूजन को दूर करने वाली दवाएं  \nडॉक्टर फुलग्यूरेशन (इलेक्ट्रिक करंट से निकली हीट से असामान्य ऊतक को नष्ट करने की प्रक्रिया) के साथ सिस्टोस्कोपीसिस्टोस्कोपी (मूत्राशय और मूत्र ले जाने वाली नलिका की लाइनिंग की जांच करने की प्रक्रिया) की सलाह भी दे सकते हैं।"
    ],
    "sections": []
}