{
    "url": "https://www.myupchar.com/disease/endometrial-polyps",
    "title": "गर्भाशय पॉलीप्स (एंडोमेट्रियल पॉलीप्स) - Endometrial Polyps in Hindi",
    "intro": [
        "गर्भाशय पॉलीप्स क्या है\nगर्भाशय की आंतरिक दीवार से जुड़े ऊतकों के गर्भाशय गुहा में विकसित होने को गर्भाशय पॉलीप्स कहा जाता है। गर्भाशय के अस्तर (लाइनिंग) में कोशिकाओं में होने वाली अत्यधिक वृद्धि गर्भाशय पॉलीप्स का कारण बनती है। इसे एंडोमेट्रियल पॉलीप्स के रूप में भी जाना जाता है। ये पॉलीप्स आमतौर पर गैर-कैंसरकारी (कैंसर पैदा न करने वाले) होते हैं। हालांकि, कुछ कैंसरकारी हो सकते हैं या आगे चलकर कैंसरकैंसर में बदल सकते हैं।\r\nइन पॉलीप्स का आकार अलग-अलग होता है, कोई तिलतिल के एक बीज के जितना छोटा होता है तो कोई गोल्फ की गेंद के आकार जितना बड़ा हो सकता है। किसी को केवल एक पॉलीप हो सकता है या किसी में एक साथ कई पॉलीप्स बन सकते हैं। अधिकांश गर्भाशय पॉलीप्स कैंसर में परिवर्तित नहीं होते हैं।\nगर्भाशय पॉलीप्स के लक्षण\nकई बार छोटे पॉलीप्स या केवल एक पॉलीप होने पर कोई लक्षण दिखाई नहीं देते हैं, लेकिन इसका सबसे आम लक्षण ब्लीडिंगब्लीडिंग यानी रक्तस्त्राव है। निम्नलिखित लक्षण नजर आने पर तुरंत डॉक्टर को दिखाएं:\n\nअनियमित मासिक धर्मअनियमित मासिक धर्म (पीरियड्स का समय पर न आना)\nपीरियड्स में ज्यादा ब्लीडिंगपीरियड्स में ज्यादा ब्लीडिंग\nस्पॉटिंगस्पॉटिंग (पीरियड्स आने से पहले ही बीच-बीच में ब्लीडिंग होना)\nरजोनिवृत्तिरजोनिवृत्ति के बाद योनि से रक्तस्रावयोनि से रक्तस्राव\nगर्भधारण करने में दिक्कत आनागर्भधारण करने में दिक्कत आना\n\nगर्भाशय पॉलीप्स के कारण \nडॉक्टरों को इस समस्या के सही कारण का पता नहीं है, लेकिन उनका मानना है कि इसका संबंध हार्मोनहार्मोन के स्तर में बदलाव से हो सकता है। हर महीने, शरीर में एस्ट्रोजन का स्तर बढ़ता व घटता है, गर्भाशय की लाइनिंग (अस्तर या परत) मोटी होती है और फिर मासिक धर्म के दौरान यह गिर जाती है। इस लाइनिंग के अत्यधिक बढ़ने पर पॉलीप्स बनने लगते हैं।  \r\nकुछ चीजे पॉलीप्स की संभावना बढ़ा सकती हैं। यह समस्या 40 या 50 साल की उम्र में ज्यादा होती है। यह रजोनिवृत्तिरजोनिवृत्ति (मासिक धर्म का स्थाई रूप से बंद हो जाना) से पहले और उसके दौरान होने वाले एस्ट्रोजन के स्तर में बदलाव के कारण हो सकती है।\nगर्भाशय पॉलीप्स का इलाज\nगर्भाशय पॉलीप्स की स्थिति में डॉक्टर निम्नलिखित सलाह दे सकते हैं:\n\nअगर पॉलीप्स हैं पर कोई लक्षण दिखाई नहीं दे रहा है तो ये स्थिति अपने आप ठीक हो सकती है। गर्भाशय कैंसरगर्भाशय कैंसर का खतरा होने पर छोटे आकार के पॉलीप्स का इलाज करने की जरूरत होती है। \nकुछ हार्मोनल दवाइयांदवाइयां पॉलीप्स के लक्षणों को कम कर सकती हैं, लेकिन ऐसी दवाएं सिर्फ कम समय के लिए काम करती हैं। दवाएं बंद करने पर पॉलीप्स के लक्षण फिर से वापस आ जाते हैं।\nगर्भाशय की स्थिति को जानने के लिए हिस्टेरोस्कोपी की मदद से पॉलीप्स को निकाला जाता है। निकाले गए पॉलीप्स को माइक्रोस्कोपिक परीक्षण (गहराई से जांच करने की प्रक्रिया) के लिए प्रयोगशाला में भेजा जाता है।"
    ],
    "sections": []
}