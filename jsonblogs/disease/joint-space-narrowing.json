{
    "url": "https://www.myupchar.com/disease/joint-space-narrowing",
    "title": "हड्डी में गैप - Joint Space Narrowing in Hindi",
    "intro": [
        "जॉइंट कार्टिलेज जोड़ों को आसानी से हिलने-डुलने और किसी भी तरह के प्रभाव को अवशोषित करने में मदद करते हैं. वहीं, बढ़ती उम्र के साथ जोड़ों में कार्टिलेज खराब होने शुरू हो जाते हैं, खासकर घुटने, कूल्हों और हाथों में. इस कार्टिलेज के खत्म होने से जोड़ों का आराम से काम कर पाना मुश्किल हो जाता है. यही स्थिति हड्डी में गैप कहलाती है, जिसका एक मुख्य लक्षण असहनीय दर्द है. इसका कारण ऑस्टियोआर्थराइटिसऑस्टियोआर्थराइटिस या रूमेटाइड अर्थराइटिसरूमेटाइड अर्थराइटिस हो सकता है. इसे ठीक करने में योग और एंटी-इंफ्लेमेटरी दवाइयां मददगार हो सकती हैं.\nआज इस लेख में जानेंगे हड्डी में गैप के लक्षण, कारण और इलाज के बारे में-\n(और पढ़ें - रीढ़ की हड्डी में दर्दरीढ़ की हड्डी में दर्द)"
    ],
    "sections": [
        {
            "heading": "हड्डी में गैप के लक्षण - Joint Space Narrowing Symptoms in Hindi",
            "body": [
                "हड्डी में गैप न बर्दाश्त होने वाला दर्द है, साथ ही उस जगह सूजनसूजन भी आ सकती है. आइए, विस्तार से हड्डी में गैप के लक्षण के बारे में जानते हैं-",
                "• कार्टिलेज के खराब होने से दर्ददर्द महसूस हो सकता है और जोड़ों को हिलाने-डुलाने में ज्यादा दिक्कत हो सकती है. जब हड्डियों में गैप होना शुरू हो जाता है, तो कार्टिलेज हड्डियों को सामान्य दूरी पर नहीं रख पाता है. यह दर्द भरा हो सकता है, क्योंकि हड्डियां रगड़ खाकर एक-दूसरे पर बहुत दबाव बनाती हैं.",
                "• हड्डी में गैप ऑस्टियोआर्थराइटिस या रूमेटाइड अर्थराइटिस जैसी स्थितियां हड्डियों में गैप के लक्षण हैं.",
                "(और पढ़ें - पैर की हड्डी बढ़नापैर की हड्डी बढ़ना)"
            ]
        },
        {
            "heading": "हड्डी में गैप के कारण - Joint Space Narrowing Causes in Hindi",
            "body": [
                "हड्डी में गैप जोड़ों के ज्यादा इस्तेमाल की वजह से भी हो सकता है. मोटापामोटापा और मांसपेशियों में कमजोरीमांसपेशियों में कमजोरी भी हड्डी में गैप के कारण है. आइए, विस्तार से हड्डी में गैप के कारण के बारे में जानते हैं.",
                "• हड्डी में गैप होने की बड़ी वजह जोड़ों का जरूरत से ज्यादा इस्तेमाल करना है.",
                "• उम्र के बढ़ने के साथ भी हड्डियों में गैप देखे जा सकते हैं, क्योंकि इस समय हड्डियां कमजोर होने लगती हैं.",
                "• मोटापा हड्डी में गैप की एक बड़ी वजह है, क्योंकि इस स्थिति में हड्डियों पर दबाव पड़ता है और उनमें दूरी आने लगती है.",
                "• मांसपेशियों में कमजोरी भी हड्डी में गैप की एक वजह हो सकती है.",
                "• ऑस्टियोआर्थराइटिस भी हड्डी में गैप का एक कारण हो सकता है. ऑस्टियोआर्थराइटिस घुटनों और उंगली के जोड़ों को प्रभावित करता है. शोध बताते हैं कि 65 से अधिक उम्र के करीब 80 प्रतिशत लोगों में ऑस्टियोआर्थराइटिस के लक्षण दिखाई देते हैं.",
                "• हड्डी में गैप होने का मतलब रूमेटाइड अर्थराइटिस भी है. यह तब होता जब इम्यून सिस्टमइम्यून सिस्टम शरीर पर अटैक करके क्रोनिक सूजन का कारण बनता है."
            ]
        },
        {
            "heading": "हड्डी में गैप का इलाज - Joint Space Narrowing Treatment in Hindi",
            "body": [
                "हड्डी में गैप का इलाज उसके कारण पर निर्भर करता है. योगयोग के साथ लुब्रिकेशन इंजेक्शन हड्डी में गैप के इलाज के तौर पर मदद कर सकते हैं. आइए, विस्तार से हड्डी में गैप के इलाज के बारे में जानते हैं-",
                "• हड्डियों पर कम दबाव डालने वाली एक्सरसाइजएक्सरसाइज जैसे योग की मदद से हड्डी में गैप की परेशानी के बावजूद जोड़ों को लचीला बनाए रखने में मदद मिलती है.",
                "• जोड़ों के आस-पास हुए दर्द को कम करने और कुशन प्रदान करने के लिए डॉक्टर लुब्रिकेशन इंजेक्शन की सलाह दे सकता है.",
                "• डॉक्टर एक्स-रेएक्स-रे या अन्य इमेजिंग टेस्ट करवाने की सलाह दे सकता है. इस तरह से डॉक्टर को दर्द भरे जोड़ों में किसी तरह के गैप को ढूंढने में मदद मिलती है. इसके आधार पर डॉक्टर इलाज की योजना बनाते हैं या जीवनशैली में बदलाव लाने की सलाह दे सकते हैं, ताकि हड्डी में गैप की वजह से आए कारण और दर्द को ठीक किया जा सके.",
                "• यदि हड्डी में गैप का कारण ऑस्टियोआर्थराइटिस है, तो डॉक्टर एंटी इंफ्लेमेटरी दवाएंटी इंफ्लेमेटरी दवा खाने की सलाह दे सकता है, ताकि जोड़ों में होने वाले दर्द ठीक हो सकें.",
                "• यदि हड्डी में गैप का कारण रूमेटाइड अर्थराइटिस है, तो एंटीरूमेटिक ड्रग्स खाने की सलाह डॉक्टर द्वारा दी जा सकती है. इन दवाइयों की मदद से व्यक्ति अपनी रोजाना की शारीरिक गतिविधि कर सकता है और हड्डी में अधिक गैप भी नहीं बढ़ता है.",
                "• कुछ मामलों में ज्वाइंट रिप्लेसमेंट सर्जरी कराने की जरूरत पड़ सकती है. इस प्रक्रिया में ऑर्थोपेडिक सर्जन जोड़ के प्रभावित हिस्से को हटाकर वहां मेटल, सेरेमिक या प्लास्टिक प्रोस्थेटिक को लगाता है.",
                "(और पढ़ें - एड़ी की हड्डी बढ़नाएड़ी की हड्डी बढ़ना)"
            ]
        },
        {
            "heading": "सारांश – Summary",
            "body": [
                "असहनीय दर्द हड्डी में गैप का एक लक्षण हो सकता है. इसे ठीक करने के लिए एंटी इंफ्लेमेटरी ड्रग्स के साथ योग जैसे कम प्रभाव वाले एक्सरसाइज की मदद ली जा सकती है. हड्डी में गैप के लक्षण और प्रभाव को कम करने और इलाज के लिए डॉक्टर की सलाह पर अमल करना बहुत जरूरी है."
            ]
        }
    ]
}