{
    "url": "https://www.myupchar.com/disease/pseudoaneurysm",
    "title": "स्यूडोएन्युरिज्म - Pseudoaneurysm in Hindi",
    "intro": [
        "स्यूडोएन्युरिज्म क्या है?\nजब रक्त वाहिकाएं किसी कारण से क्षतिग्रस्त हो जाती हैं और आसपास के ऊतकों में रक्त बहने लग जाता है, तो इससे होने वाली समस्या को स्यूडोएन्युरिज्म कहा जाता है। स्यूजोएन्युरिज्म को फॉल्स एन्युरिज्म भी कहा जाता है। चूंकि, एन्युरिज्म (धमनीविस्फार) में धमनी या रक्त वाहिकाएं कमजोर हो जाती हैं, जिससे प्रभावित हिस्से का आकार बढ़ जाता है।\nस्यूडोएन्युरिज्म आमतौर पर कार्डियक कैथीटेराइजेशन से होने वाली जटिलताओं के रूप में होती है। कार्डियक कैथीटराइजेशन एक मेडिकल प्रक्रिया है, जिसमें एक पतली व लचीली ट्यूब को जांघों के पास मौजूद एक धमनी (फेमोरल आर्टरी) में डाला जाता है। कार्डियक कैथीटेराइजेशन का उपयोग आमतौर पर विभिन्न हृदय रोगोंहृदय रोगों का पता लगाने और इलाज करने के लिए किया जाता है। जहां पर कैथीटर लगाया गया था, यदि उस जगह पर रक्त जमा होने या रिसने लगता है तो स्यूडोएन्युरिज्म रोग हो जाता है।\n(और पढ़ें - कार्डियक अरेस्ट क्या हैकार्डियक अरेस्ट क्या है)\nस्यूडोएन्युरिज्म के लक्षण क्या हैं?\nस्यूडोएन्युरिज्म के लक्षण उसकी गंभीरता व अंदरूनी कारणों के अनुसार अलग-अलग हो सकते हैं। यदि स्यूडोएन्युरिज्म का आकार काफी छोटा है, तो हो सकता है कि आपको इससे कोई भी लक्षण दिखाई न दें। हालांकि, यदि प्रभावित हिस्से में अधिक सूजनसूजन, लालिमा, गांठ, छूने पर दर्ददर्द होना या गर्माहट महसूस हो रही है, तो जल्द से जल्द डॉक्टर को इस बारे में बता देना चाहिए।\nस्यूडोएन्युरिज्म से ग्रस्त लोगों में आमतौर पर निम्न से जुड़े लक्षण देखे जा सकते हैं -\n\nशरीर के किसी विशेष हिस्से में सूजन व छूने पर दर्द होना (खासतौर पर कोई सर्जरीसर्जरी आदि होने के बाद)\nशरीर के किसी हिस्से पर हुई गांठ में दर्द रहना और छूने पर दर्द बदतर हो जाना\nजल्दी थकानथकान होना\nरक्तचाप बढ़नारक्तचाप बढ़ना\nसीने में दर्दसीने में दर्द होना\n\nस्यूडोएन्युरिज्म से ग्रस्त व्यक्ति का स्वास्थ्य पूरी तरह से प्रभावित हो जाता है, जिस कारण से उसमें कुछ अन्य लक्षण भी देखे जा सकते हैं, जिनमें निम्न शामिल हैं -\n\nसांस लेने में दिक्कतसांस लेने में दिक्कत होना\nबुखारबुखार\nबदन दर्दबदन दर्द\nसिर दर्दसिर दर्द\nचिड़चिड़ापनचिड़चिड़ापन\n\nडॉक्टर को कब दिखाएं?\nस्यूडोएन्युरिज्म एक आपातकालीन स्थिति है, जिसमें जल्द से जल्द डॉक्टर से मदद लेना अति आवश्यक है। यदि व्यक्ति की हाल ही में कोई सर्जरी हुई है और उपरोक्त में से कोई भी लक्षण महसूस हो रहा है, तो डॉक्टर से इस बारे में बात कर लेनी चाहिए।\nस्यूडोएन्युरिज्म का जितना जल्दी इलाज शुरू किया जाए, उतना ही बेहतर रहता है। इसीलिए यदि आपको किसी भी वजह से स्यूडोएन्युरिज्म पर संदेह है तो डॉक्टर से बात कर लेनी चाहिए।\nस्यूडोएन्युरिज्म के क्या कारण हैं?\nस्यूडोएन्युरिज्म के कुछ मामलों में उसके कारण का सटीक रूप से पता नहीं लग पाता है। ऐसे मामलों में अचानक से ही स्यूडोएन्युरिज्म के लक्षण महसूस होने लगते हैं। जबकि कुछ अन्य ऐसे मामले भी हैं, जो निम्न के कारण हो सकते हैं -\n\nकार्डियक कैथीटेराइजेशन -\r\n\tयह एक मेडिकल प्रक्रिया है, जिसका उपयोग स्वास्थ्य संबंधी विभिन्न बीमारियों का इलाज करने के लिए किया जाता है। यदि इस प्रक्रिया के दौरान किसी धमनी में छेद हो जाता है, तो उससे लगातार रक्तस्रावरक्तस्राव होने लगता है और स्यूडोएन्युरिज्म हो जाता है।\r\n\t \nचोट लगना -\r\n\tसड़क दुर्घटना या किसी अन्य कारण से शारीरिक चोट लगनेचोट लगने के परिणामस्वरूप एओर्टा धमनी क्षतिग्रस्त हो जाने पर भी रक्तस्राव होने लगता है। लगातार रक्तस्राव होने के कारण प्रभावित ऊतकों में स्यूडोएन्युरिज्म विकसित हो जाता है।\r\n\t \nसर्जरी संबंधी समस्याएं -\r\n\tकई प्रकार की सर्जरी आदि के दौरान भी यदि गलती से किसी धमनी पर कट लग जाता है, तो वहां से रक्त बहने लगता है। ठीक उसी प्रकार रक्त आसपास के ऊतकों में जमा होने लगता है और स्यूडोएन्युरिज्म रोग हो जाता है।\r\n\t \nसंक्रमण -\r\n\tकुछ मामलों में संक्रमण के कारणसंक्रमण के कारण भी स्यूडोएन्युरिज्म रोग हो जाता है। हालांकि, यह काफी दुर्लभ स्थिति है लेकिन फिर भी कुछ अध्ययनों में पाया गया है कि कुछ प्रकार के संक्रमण स्यूडोएन्युरिजम का कारण बन सकते हैं।\r\n\t \nएन्युरिज्म होना -\r\n\tयदि किसी व्यक्ति को पहले एओर्टिक एन्युरिज्म या इसका कोई अन्य प्रकार है, तो भी स्यूडोएन्युरिज्म हो सकता है। ऐसा आमतौर पर तब होता है, जब एन्युरिज्म फट जाता है।\n\nस्यूडोएन्युरिज्म होने का खतरा कब बढ़ता है?\nकुछ कारक हैं, जो स्यूडोएन्युरिज्म होने के खतरे को बढ़ा देते हैं। इनमें से कुछ हैं -\n\nनशे की एंटीप्लेटलेट दवाएं लेना\nरक्त को पतला करने वाली या एंटी-कॉएग्युलेंट दवाएं लेना\nनशे में वाहन आदि चलाना (जिससे दुर्घटना होने का खतरा बढ़ जाता है)\n\nस्यूडोएन्युरिज्म का परीक्षण कैसे किया जाता है?\nस्यूडोएन्युरिज्म का मुख्य परीक्षण हृदय विशेषज्ञ डॉक्टरों के द्वारा या उनकी निगरानी में किया जाता है। परीक्षण के दौरान सबसे पहले मरीज के स्वास्थ्य लक्षणों की जांच की जाती है और साथ ही मरीज से उसके स्वास्थ्य संबंधी पिछली जानकारियों के बारे में पूछा जाता है। स्थिति की पुष्टि करने के लिए कुछ अन्य टेस्ट भी किए जा सकते हैं -\n\nअल्ट्रासोनोग्राफी -\r\n\tस्यूडोएन्युरिज्म व इससे जुड़ी अन्य समस्याओं का पता लगाने के लिए अल्ट्रासोनोग्राफी टेस्ट को सबसे मुख्य माना जाता है।\r\n\t \nएंजियोग्राम -\r\n\tयह एक प्रकार का एक्स रेएक्स रे टेस्ट होता है, जिसका उपयोग करके रक्त वाहिकाओं को और ध्यान से देखा जाता है। एंजियोग्राम में एक कैथीटर की मदद से रक्त वाहिकाओं में विशेष प्रकार की डाई डाली जाती है। यह डाई एक्स रे में अलग दिखाई देती है, जिससे रक्त वाहिकाएं स्पष्ट दिखने लगती हैं।\n\nस्यूडोएन्युरिज्म का इलाज कैसे किया जाता है?\nस्यूडोएन्युरिज्म का इलाज स्थिति की गंभीरता, उसके अंदरूनी कारण और शरीर का कौन सा हिस्सा प्रभावित हुआ है आदि पर निर्भर करता है। यदि स्यूडोएन्युरिज्म का आकार काफी छोटा है, तो डॉक्टर किसी प्रकार का इलाज शुरू न करके उस पर करीब से नजर रखते हैं। समय-समय पर अल्ट्रासाउंड करवा कर ऐसा किया जाता है। इस दौरान डॉक्टर मरीज को शारीरिक गतिविधियां करने से मना कर सकते हैं, जिनमें आमतौर पर निम्न शामिल हैं -\n\nसीढ़ियां चढ़ना\nतेज चलना या दौड़ना\nकोई वजन उठाना\nबार-बार झुकना या उठना-बैठना\n\nयदि स्यूडोएन्युरिज्म का आकार बड़ा है, तो हो सकता है कि डॉक्टर उसका जल्द से जल्द इलाज शुरू कर दें। पहले के समय में ऐसी स्थिति का इलाज सिर्फ सर्जरी से ही संभव हो पाता था। हालांकि, अभी कई प्रकार की दवाओं से भी स्थिति को नियंत्रित किया जा सकता है। जबकि कुछ मामलों में अब भी सर्जरी ही सबसे उत्तम विकल्प माना जाता है।\nहालांकि, कुछ अन्य उपचार विकल्प भी हैं, जिनमें चीरा आदि लगाने की आवश्यकता नहीं पड़ती या फिर बहुत ही छोटा चीरा लगाना पड़ता है। इन उपचार विकल्पों में आमतौर पर निम्न शामिल हैं -\n\nअल्ट्रासाउंड गाइडेड कॉम्प्रेशन -\r\n\tयह इलाज प्रक्रिया आमतौर पर छोटे स्यूडोएन्युरिज्म के मामलों में इस्तेमाल की जाती है। ये स्यूडोएन्युरिज्म बहुत ही कम मामलों में लक्षण विकसित करते हैं, लेकिन इनका इलाज करना जरूरी होता है, ताकि इन्हें बढ़ने से रोका जा सके।\r\n\t \nअल्ट्रासाउंड गाइडेड थ्रोम्बिन इंजेक्शन -\r\n\tइस प्रक्रिया में मरीज को इंजेक्शन दिया जाता है। यह प्रक्रिया भी साधारण ही होती है। हालांकि, कुछ लोगों को इसमें हल्का दर्द व अन्य तकलीफ हो सकती हैं।\n\nये दोनों प्रक्रियाएं अल्ट्रासाउंड की मदद से की जाती हैं।\nसर्जरी\nसर्जिकल प्रक्रिया की मदद से प्रभावित ऊतकों को हटा देना स्यूडोएन्युरिज्म की सबसे पुरानी इलाज प्रक्रिया है। हालांकि, इस इलाज से कई जटिलताएं विकसित होने का खतरा रहता है।\n(और पढ़ें - हार्ट बाईपास सर्जरी कैसे की जाती हैहार्ट बाईपास सर्जरी कैसे की जाती है)"
    ],
    "sections": []
}