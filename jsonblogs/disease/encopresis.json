{
    "url": "https://www.myupchar.com/disease/encopresis",
    "title": "एंकोप्रेसिस - Encopresis in Hindi",
    "intro": [
        "एंकोप्रेसिस क्या है? \nएंकोप्रेसिस आमतौर पर बच्चों को होने वाली एक शारीरिक समस्या है, जिसमें बच्चा कपड़ों में ही मल कर देता है। इस समस्या को फिकल सोइलिंग के नाम से भी जाता है। कुछ मामलों में यह फिकल इंकोंटिनेंस (मल असंयमिता) से संबंधित एक समस्या होती है। ऐसा आमतौर पर तब होता है, जब बड़ी आंत में दबाव के साथ मल जमा हो जाता है। ऐसी स्थिति में आंत पूरी तरह से भर जाती है और मल का तरल भाग धीरे-धीरे गुदा से रिसने लग जाता है। गंभीर स्थितियों में आंत फूल जाने के कारण मल पर नियंत्रण नहीं रह पाता है और वह निकल जाता है।\nएंकोप्रेसिस आमतौर पर चार साल से बड़े बच्चों को होती है, जो अधिकतर मामलों में कब्जकब्ज से संंबंधित होती है। मल वापस आंतों में जाने से कब्ज की समस्या शुरू हो जाती है। इसके अलावा एंकोप्रेसिस यदि कब्ज के कारण नहीं हो रही है, तो कुछ भावनात्मक समस्याएं भी इस स्थिति का कारण बन सकती है। एंकोप्रेसिस कुछ मामलों में बच्चे के माता-पिता को परेशान कर देने वाली स्थिति हो सकती है और इससे बच्चे को भी काफी शर्मिंदगी महसूस हो सकती है।  \n(और पढ़ें - कब्ज दूर करने के घरेलू उपायकब्ज दूर करने के घरेलू उपाय)"
    ],
    "sections": [
        {
            "heading": "एंकोप्रेसिस के लक्षण - Encopresis Symptoms in Hindi",
            "body": [
                "### एंकोप्रेसिस के लक्षण क्या हैं?",
                "एंकोप्रेसिस के लक्षण स्थिति की गंभीरता के अनुसार अलग-अलग हो सकते हैं। यदि 4 साल या उससे अधिक उम्र का कोई बच्चा बार-बार कपड़ों में ही मल कर रहा है, तो यह एंकोप्रेसिस का लक्षण हो सकता है। इसके अलावा एंकोप्रेसिस से संबंधित कुछ अन्य लक्षण भी हो सकते हैं -",
                "• लगातार तीन दिनों से थोड़ा-थोड़ा मल का रिसाव होना",
                "• कब्ज रहना",
                "• मल त्यागने में अधिक समय लगना",
                "• मल त्यागते समय दर्द होना",
                "• मल में खूनमल में खून आना",
                "• मल के साथ बलगम आनामल के साथ बलगम आना",
                "• कभी-कभी दस्तदस्त होना",
                "एंकोप्रेसिस से स्वास्थ्य भी प्रभावित हो जाता है, जिससे निम्न लक्षण भी विकसित हो सकते हैं -",
                "• चिड़चिड़ापनचिड़चिड़ापन होना",
                "• भूख कम लगनाभूख कम लगना",
                "• पेट में दर्दपेट में दर्द",
                "• पेट फूलनापेट फूलना",
                "• बदबूदार गैस आना",
                "### डॉक्टर को कब दिखाएं?",
                "एंकोप्रेसिस से बच्चे व उसके माता-पिता के लिए काफी परेशानी पैदा हो सकती है। यदि बच्चे को कब्ज की दिक्कत है और थोड़ा-थोड़ा मल रिसाव हो रहा है, तो डॉक्टर को दिखा लेना चाहिए। इसके अलावा यदि आपको ऊपर बताए गए लक्षणों में से कोई भी महसूस हो रहा है या किसी भी कारणवश आपको एंकोप्रेसिस का संदेह हो रहा है, तो डॉक्टर से इस बारे में बात कर लेनी चाहिए।",
                "(और पढ़ें - दस्त रोकने के घरेलू उपायदस्त रोकने के घरेलू उपाय)"
            ]
        },
        {
            "heading": "एंकोप्रेसिस के कारण - Encopresis Causes in Hindi",
            "body": [
                "### एंकोप्रेसिस क्यों होता है?",
                "एंकोप्रेसिस के विभिन्न कारण हो सकते हैं, जिनमें शारीरिक समस्याएं, भावनात्मक समस्याएं और जीवनशैली से संबंधित समस्याएं शामिल हैं। यदि बच्चे को पर्याप्त मात्रा में फाइबरफाइबर युक्त भोजन नहीं मिल पा रहा है, तो उनकी आंत में मल सख्त होकर जमा होने लगता है और परिणामस्वरूप एंकोप्रेसिस का रूप ले सकता है। यदि बच्चे को कोई मानसिक रोग है, तो भावनात्मक स्थितियों के कारण भी उसे एंकोप्रेसिस रोग हो सकता है।",
                "कुछ सामान्य कारण जो एंकोप्रेसिस का कारण बन सकते हैं -",
                "• कई दिनों तक मल त्याग न करना",
                "• भोजन में फाइबर न लेना या बहुत कम लेना",
                "• शारीरिक रूप से गतिशील न होना (सुस्त जीवन)",
                "• पानी कम पीना (शरीर में पानी की कमीशरीर में पानी की कमी)"
            ]
        },
        {
            "heading": "एंकोप्रेसिस का निदान - Diagnosis of Encopresis in Hindi",
            "body": [
                "### एंकोप्रेसिस का परीक्षण कैसे किया जाता है?",
                "एंकोप्रेसिस का परीक्षण करने के लिए डॉक्टर सबसे पहले मरीज का शारीरिक परीक्षण करते हैं, साथ ही उसके माता-पिता से उसके मल त्याग की आदतों, खान-पान व जीवनशैली से जुड़े कुछ सवाल पूछे जाते हैं। इसके अलावा स्थिति की पुष्टि करने के लिए कुछ अन्य टेस्ट भी किए जा सकते हैं, जिनमें निम्न शामिल हैं -",
                "• रेक्टल एग्जाम",
                "• एक्स रेएक्स रे",
                "• मनोवैज्ञानिक जांचमनोवैज्ञानिक जांच",
                "(और पढ़ें - तनाव दूर करने के घरेलू उपायतनाव दूर करने के घरेलू उपाय)"
            ]
        },
        {
            "heading": "एंकोप्रेसिस का उपचार - Encopresis Treatment in Hindi",
            "body": [
                "### एंकोप्रेसिस​​ का इलाज कैसे होता है?",
                "इंकोप्रेसिस का इलाज जितना जल्दी शुरू किया जाए आमतौर पर उतना ही बेहतर रहता है। इसके अलावा इसका मुख्य लक्ष्य कोलन (बड़ी आंत) में जमा हुआ मल निकालना होता है। इसके बाद इलाज की मदद से मरीज के मल त्यागने की प्रक्रिया को स्वस्थ अर्थात् सामान्य बनाने की कोशिश की जाती है। कुछ मामलों में मनौवैज्ञानिक चिकित्सा की जरूरत भी पड़ सकती है, जो मुख्य रूप से पूरी तरह से एंकोप्रेसिस के अंदरूनी कारण पर निर्भर करता है। कोलन में से मल को निकालने के लिए आमतौर पर निम्न की मदद ली जाती है -",
                "• लेक्सेटिव उत्पाद (या दवाएं)",
                "• रेक्टल सुपोजिटोरी (गुदा में रखी जाने वाली गोलियां या कैप्सूल)",
                "• एनिमाएनिमा",
                "जब कोलन खाली हो जाता है, तो भोजन पचाने व मल त्यागने की प्रक्रिया को स्वस्थ बनाने पर ध्यान दिया जाात है, जिनके लिए निम्न तरीके अपनाए जाते हैं -",
                "• पर्याप्त मात्रा में पानी पीना",
                "• फाइबर युक्त आहारफाइबर युक्त आहार पदार्थ लेना",
                "• नियमित रूप से व्यायामव्यायाम करना",
                "जिन बच्चों को भावनात्मक समस्याओं के कारण एंकोप्रेसिस की समस्या हुई है, उन्हें मानसिक रोगों के विशेषज्ञ डॉक्टर इस स्थिति का इलाज करने के लिए कुछ बिहेवियरल थेरेपी देते हैं। साथ ही मल त्याग करने से संबंधित कुछ तकनीकें भी सिखाई जाती हैं।",
                "(और पढ़ें - कब्ज के लिए योगकब्ज के लिए योग)"
            ]
        }
    ]
}