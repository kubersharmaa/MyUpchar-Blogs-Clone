{
    "url": "https://www.myupchar.com/disease/paresthesias",
    "title": "अपसंवेदन - Paresthesia in Hindi",
    "intro": [
        "अपसंवेदन क्या होता है?\nअपसंवेदन एक ऐसी स्थिति है, जिसमें त्वचा में सुईयां चुभने जैसी संवेदना महसूस होती है, अंग्रेजी भाषा में इसे “पिन्स एंड नीडल” के नाम से भी जाना जाता है। ऐसा आमतौर पर अपनी बांह को नीचे दबा कर सोने या फिर अधिक देर तक टांगों को मोड़ के बैठने की स्थिति में होता है। ऐसा इसलिए क्योंकि अधिक देर तक एक ही अवस्था में बैठे रहने से तंत्रिका पर दबाव पड़ जाता है और वे ठीक से काम नहीं कर पाती हैं।\nअपसंवेदन आमतौर पर एक दर्द रहित स्थिति है। हालांकि, कभी-कभी स्वास्थ्य संबंधी एक गंभीर स्थिति का संकेत हो सकता है।\n(और पढ़ें - त्वचा में जलन का इलाजत्वचा में जलन का इलाज)\nअपसंवेदन के लक्षण क्या हैं?\nअपसंवेदन के लक्षण मुख्य रूप से इस बात पर निर्भर करते हैं कि इससे शरीर का कौन सा हिस्सा प्रभावित हो रहा है। वैसे तो इससे शरीर का कोई भी हिस्सा प्रभावित हो सकता है, लेकिन अधिकतर मामलों में निम्न हिस्से अधिक प्रभावित होते हैं -\n\nहाथ\nबांह\nटांगें\nपैर\n\nअपसंवेदन के लक्षण दो प्रकार के होते हैं दीर्घकालिक व अस्थायी। क्रोनिक लक्षण लंबे समय तक रहने वाले होते हैं और अस्थायी थोड़े से समय के लिए ही होते हैं। पैरेस्थीसिया से प्रभावित हिस्से में निम्न महसूस होता है -\n\nसुन्न होना\nझुनझुनीझुनझुनी\nजलन\nठंड महसूस होना\nखुजलीखुजली\nकमजोरीकमजोरी\n\nइसके अलावा दीर्घकालिक पैरेस्थीसिया के लक्षणों में कभी-कभी तीव्र चुभन भी महसूस हो सकती है। जिससे कभी-कभी प्रभावित अंग ठीक से काम करना बंद कर देता है। उदाहरण के लिए यदि किसी व्यक्ति की टांग या पैर में अपसंवेदन के लक्षण विकसित हुए हैं, तो उसे चलने में कठिनाई होने लगती है।\nडॉक्टर को कब दिखाएं?\nयदि आपको अपसंवेदन के लक्षण लगातार कई दिनों से महसूस हो रहे हैं या फिर बार-बार हो रहे हैं, तो डॉक्टर से इस बारे में बात कर लेनी चाहिए। वैसे तो पैरेस्थीसिया में दर्ददर्द नहीं होता है, लेकिन कई बार यह किसी गंभीर रोग का संकेत भी दे सकता है इसलिए डॉक्टर को दिखा लेना ही समझदारी होती है।\nअपसंवेदन होने के क्या कारण हैं?\nअपसंवेदन मुख्य रूप से तंत्रिका पर किसी प्रकार का दबाव पड़ने के कारण होता है, क्योंकि ऐसे में तंत्रिका बंद हो जाती है और सिग्नल नहीं भेज पाती है। जब यह दबाव कम हो जाता है, तो लक्षण भी धीरे-धीरे गायब हो जाते हैं।\nहालांकि, कुछ मामलों में ये लक्षण दबाव हटने के बाद भी नहीं जाते हैं और अगर जाते हैं तो बार-बार होते रहते हैं। यह किसी अंदरूनी रोग या अन्य स्थिति का संकेत दे सकता है -\n\nस्ट्रोक या मिनी स्ट्रोक - इसमें रक्त वाहिकाओं में रुकावट होने के कारण मस्तिष्क में रक्त का बहाव रुक जाता है और प्रभावित हिस्से में क्षति होने लगती है।\nरेडिक्युलोपैथी - इससे तंत्रिका की जड़ या किसी अन्य हिस्से पर दबाव पड़ जाता है।\nन्यूरोपैथी - इस स्थिति में किसी कारण से तंत्रिका क्षतिग्रस्त हो जाती है।\nसाइटिका - यह ऐसी स्थिति है, जिसमें साइटिका तंत्रिकाएं हड्डियों के बीच से निकलते हए दब जाती हैं।\n\nइसके अलावा कंधे, गर्दन या बांह आदि की तंत्रिकाएं भी किसी चोट लगने या फिर अधिक उपयोग के कारण दबाव में आ जाती हैं, जिससे भी अपसंवेदन की समस्याएं हो सकती हैं।\n(और पढ़ें - साइटिका का इलाजसाइटिका का इलाज)\nअपसंवेदन का परीक्षण कैसे किया जाता है?\nपैरेस्थीसिया का परीक्षण करने के लिए डॉक्टर सबसे पहले मरीज से उसके लक्षणों के बारे में पूछते है और साथ ही उससे यह भी पूछा जाता है कि हाल ही में कोई चोटचोट या नसों संबंधी कोई रोग तो नहीं हुआ है। मरीज के द्वारा महसूस किए जाने वाले लक्षणों के अनुसार डॉक्टर कुछ अन्य इमेजिंग टेस्ट भी कर सकते हैं, जिनमें निम्न शामिल हैं -\n\nसीटी स्कैनसीटी स्कैन\nएमआरआई स्कैनएमआरआई स्कैन\nएक्स रेएक्स रे\n\nअपसंवेदन का इलाज कैसे किया जाता है?\nअपसंवेदन का इलाज मुख्य रूप से उसके अंदरूनी कारणों के अनुसार किया जाता है। इलाज के दौरान अपसंवेदन का कारण बनने वाली स्थिति को ठीक करके अपसंवेदन के लक्षणों को दूर किया जाता है। उदाहरण के लिए यदि कोई कार्य बार-बार करने के कारण आपको अपसंवेदन हुआ है, तो कुछ प्रकार की शारीरिक थेरेपी और जीवनशैली में कुछ सुधार करके इस स्थिति का इलाज किया जा सकता है। यदि किसी अंदरूनी रोग या स्वास्थ्य संबंधी किसी अन्य समस्या के कारण आपको अपसंवेदन हुआ है, तो रोग के अनुसार ही दवाएं दी जाती हैं।\nइसके अलावा डॉक्टर लक्षणों के अनुसार भी कुछ दवाएं दे सकते हैं, जिनमें आमतौर पर निम्न दवाएं शामिल हैं -\n\nदर्दनिवारक दवाएं\nसूजन रोकने वाली दवाएं\nजलन व खुजली रोकने वाली दवाएं\n\nहालांकि, तंत्रिकाओं में होने वाली कुछ क्षति स्थायी होती हैं, जिन्हें इलाज की मदद से फिर से ठीक करना संभव नहीं होता है।\n(और पढ़ें - न्यूरोपैथी रोगों का इलाजन्यूरोपैथी रोगों का इलाज)"
    ],
    "sections": []
}