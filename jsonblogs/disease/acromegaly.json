{
    "url": "https://www.myupchar.com/disease/acromegaly",
    "title": "एक्रोमेगली - Acromegaly in Hindi",
    "intro": [
        "एक्रोमेगली रोग क्या है?\nएक्रोमेगली एक प्रकार का हार्मोनल विकार होता है, जो व्यस्कों में पिट्यूटरी ग्रंथि के द्वारा ग्रोथ हार्मोन के अधिक मात्रा में बनने से उत्पन्न होता है। जब यह विकार होता है, तो आपकी हड्डियों का आकार बढ़ जाता हैं, जिनमें आपके हाथ, पैर और चेहरा शामिल होते हैं। एक्रोमेगली आमतौर पर मध्यम आयु वर्ग के वयस्कों को प्रभावित करता है।\nबच्चों में इस विकार को जाइगैंटिस्म (Gigantism) कहा जाता है। यह बच्चों की हड्डियों में सामान्य से ज्यादा वृद्धि कर देता है और इससे बच्चों की लंबाई में भी असामान्य वृद्धि हो जाती है।  \nएक्रोमेगली एक दुर्लभ विकार है और इसमें शारीरिक परिवर्तन धीरे-धीरे होते हैं। अक्सर इसकी तुरंत पहचान नहीं हो पाती है, कभी-कभी तो इसकी पहचान सालों तक नहीं हो पाती है। इसके लिए अगर तुरंत इलाज नहीं किया जाए, तो एक्रोमेगली एक गंभीर बीमारी का कारण बन सकता है और यहां तक कि यह जीवन के लिए भी खतरनाक साबित हो सकता है। हालांकि, एक्रोमेगली के लिए उपलब्ध उपचार इसकी जटिलताओं के जोखिम को कम कर सकते हैं और आपके लक्षणों में सुधार कर सकते हैं।"
    ],
    "sections": []
}