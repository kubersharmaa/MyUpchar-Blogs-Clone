{
    "url": "https://www.myupchar.com/disease/buck-teeth",
    "title": "बाहर निकले दांत - Buck Teeth in Hindi",
    "intro": [
        "चेहरे की सुंदरता को बढ़ाने में चमकते हुए दांतों की अहम भूमिका होती है. जब आप मुस्कुराते हैं, तो आपके सुंदर दांत आपके चेहरे की खूबसूरती को बढ़ाने में चार-चांद लगा देते हैं, लेकिन जब ये दांत टेढ़े-मेढ़े या फिर बाहर की ओर निकले होते हैं, तो इसका असर आपकी खूबसूरती पर भी पड़ सकता है.\nजब बचपन में दूध वाले दांत गिरते हैं, तो दोबारा कुछ लोगों के दांत बाहर की ओर निकल जाते हैं. बाहर निकले दांत कुछ लोगों के लिए शर्मिंदगी का कारण बनने लगते हैं. ऐसे में कई लोग बाहर निकले दांतों का इलाज करने की कोशिश करने लगते हैं.\nदरअसल, बाहर निकले दांतों की वजह से आपके मसूड़े या जीभ कट सकते हैं. वहीं, इसकी वजह से दांतों में सड़नदांतों में सड़न होने की आशंका भी बढ़ती है. बाहर निकले दांत के कारण और गंभीरता के आधार पर ही इसका इलाज किया जाता है.\n(और पढ़ें - दांत में दर्द का इलाजदांत में दर्द का इलाज)\nआज हम इस लेख में बाहर निकले दांत के कारण, लक्षण व इलाज के बारे में जानेंगे."
    ],
    "sections": [
        {
            "heading": "बाहर निकले दांत के कारण - Buck Teeth Causes in Hindi",
            "body": [
                "बाहर निकले दांत को ओवरबाइट भी कहा जाता है. अधिकतर लोगों में आनुवंशिक कारणों से यह समस्या होती है. इसके अलावा, बचपन की आदतें भी इसका कारण हो सकती है. आइए, विस्तार से जानते हैं कि बाहर निकले दांत के कारण क्या हैं-",
                "बचपन में अंगूठा चूसना : अक्सर आपने देखा होगा कि माता-पिता बच्चों को अंगूठा चूसने के लिए मना करते हैं. यह एक अच्छी आदत नहीं मानी जाती है. दरअसल, अंगूठा चूसने से शरीर को पोषण नहीं मिलता है. वहीं, इसकी वजह से शरीर को कई तरह की परेशानी भी हो सकती है. लंबे समय तक अंगूठा चूसने से दांत बाहर की ओर निकल सकते हैं. अगर कोई बच्चा 3-4 साल की उम्र के बाद भी अंगूठा चूसता है, तो उसके दांत बाहर की ओर निकल सकते हैं. ऐसे स्थिति से बचने के लिए बच्चों को अंगूठा न चूसने दें.",
                "पेसिफायर को चूसना : कई माता-पिता अपने बच्चों को शांत कराने के लिए पेसिफायर चूसने के लिए दे देते हैं. ऐसे में बच्चा थोड़ी देर के लिए शांत भी हो जाता है. लेकिन आपको बता दें कि जिस तरह अंगूठा चूसना अच्छा नहीं होता है, उसी तरह पेसिफायर को चूसना भी बच्चों के लिए सही नहीं होता है. यह ओवरबाइट का कारण बन सकता है.",
                "(और पढ़ें - दांतों की सड़न से बचने के उपायदांतों की सड़न से बचने के उपाय)",
                "अमेरिकन डेंटल एसोसिएशन जर्नल में प्रकाशित हुए रिसर्च के मुताबिक, उंगली या अंगूठा चूसने की तुलना में पेसिफायर अधिक जोखिमों से भरा होता है. इसकी वजह से बच्चों में अन्य विकृतियां होने का खतरा अधिक रहता है.",
                "जीभ पर जोर पड़ना : जीभ पर जोर देने से भी दांत बाहर निकल सकते हैं. जीभ पर जोर तब होता है, जब जीभ मुंह में बहुत आगे की ओर दबती है. इसे आमतौर पर ओपन बाइट के रूप में जाना जाता है, लेकिन यह कभी-कभी ओवरबाइट का कारण भी बन सकता है. यह स्थिति बच्चों में सबसे आम है, लेकिन यह वयस्कता तक जारी रह सकती है.",
                "यह कई कारणों से हो सकती है. जैसे- लंबे समय से सूजे हुए एडेनोइड, टॉन्सिल, बिना वजह निगलने की आदत इत्यादि. वहीं, वयस्कों में तनाव भी इसका कारण बन सकता है. वहीं, कुछ वयस्क नींद के दौरान भी अपनी जीभ को जोर से दबाते हैं. इसकी वजह से दांत बाहर की ओर निकल सकते हैं.",
                "आनुवंशिक : दांत बाहर की ओर निकलने का सबसे बड़ा कारण आनुवंशिक भी हो सकता है. कुछ लोग असमान जबड़े, छोटे ऊपरी जबड़े या निचले जबड़े के साथ पैदा होते हैं. इस स्थिति में उनके दांत बाहर की ओर निकल सकते हैं. अगर आपके घर में माता-पिता, भाई-बहन या अन्य रिश्तेदारों के दांत बाहर की ओर निकलते हैं, तो हो सकता है कि घर के अन्य सदस्यों को भी यह समस्या हो.",
                "(और पढ़ें - दांत दर्द के घरेलू उपायदांत दर्द के घरेलू उपाय)",
                "अतिरिक्त या मिसिंग दांत : बीच में दांत न होना, अतिरिक्त दांत होना या फिर दांत में किसी तरह की परेशानी की वजह से आपके दांत बाहर की ओर निकल सकते हैं. दरअसल, जब आपके 1-2 दांत मिसिंग होते हैं, तो इस दौरान बचे हुए दांत धीरे-धीरे शिफ्ट होकर आगे की ओर आने लगते हैं. इसके परिणाम स्वरूप आगे की ओर दांत आ सकते हैं. वहीं, अतिरिक्त दांत की वजह से भी आपके दांत बाहर की ओर निकल सकते हैं.",
                "मुंह या जबड़े में ट्यूमर और सिस्ट : मुंह या जबड़े में ट्यूमरट्यूमर और सिस्ट की वजह से भी आपके दांत बाहर की ओर निकल सकते हैं. दरअसल, जब आपके मसूड़ों में किसी तरह का घाव या सिस्ट होता है, तो मुंह या जबड़ों में सूजन होने लगती है. इसकी वजह से टिश्यू मुलायम होकर बाहर की ओर आने लगते हैं. इस स्थिति में आपके दांत बाहर की ओर आने लगते हैं.",
                "(और पढ़ें - दांतों में तार लगाने का तरीकादांतों में तार लगाने का तरीका)"
            ]
        },
        {
            "heading": "बाहर निकले दांत का उपचार - Buck Teeth Treatment in Hindi",
            "body": [
                "जब तक बाहर निकले दांत गंभीर न हों या फिर इसकी वजह से आपको असुविधा महसूस न हो, तब तक इसका इलाज कराना जरूरी नहीं होता है. हालांकि, अगर आप बाहर निकले दांत से नाखुश हैं, तो इसका इलाज करवा सकते हैं. ओवरबाइट का इलाज करने के लिए आप किसी अच्छे डेंटिस्ट या ऑर्थोडॉन्टिस्ट की सलाह ले सकते हैं. बाहर निकले दांतों का इलाज करने का कोई मानक तरीका नहीं है.",
                "बाहर निकले दांत का इलाज करने का कोई स्टैंडर्ड तरीका नहीं है, क्योंकि हर व्यक्ति के दांत अलग-अलग आकार में आते हैं. वहीं, जबड़ों का आकार भी अलग-अलग होता है. ऐसे में डेंटिस्ट या ऑर्थोडॉन्टिस्ट आपकी आवश्यकताओं के आधार पर बाहर निकले दांत का इलाज करते हैं. ब्रेसिज, पैलट एक्सपेंशन इत्यादि के जरिए बाहर निकले दांत का इलाज करते हैं. आइए जानते हैं इसके बारे में-",
                "ब्रेसिज : बाहर निकले या फिर टेढ़े-मेढ़े दांतों की समस्या को दूर करने के लिए यह सबसे आसान और आम तरीका है. ब्रेसिज आप किसी भी उम्र में लगवा सकते हैं. यह आपके दांतों को संरेखित और जबड़े की स्थिति को सुधारने में असरदार हो सकता है. अगर आपको पारंपरिक ब्रेसिज का लुक पसंद नहीं है, तो अपने ऑर्थोडॉन्टिस्ट से प्लास्टिक एलाइनर्स भी लगवा सकते हैं.",
                "पैलट एक्सपेंशन : पैलट का विस्तार आमतौर पर उन लोगों के इलाज के लिए किया जाता है, जिसका ऊपरी जबड़ा एडल्ट दांतों को मिलाने के लिए बहुत छोटा होता है. इसमें एक विशेष तरह के उपकरण का इस्तेमाल किया जाता है. जिसे पैलट एक्सपेंशन कहा जाता है.",
                "इसके अलावा, इनविसलाइंग और जबड़े की सर्जरी करके बाहर निकले दांतों का इलाज किया जा सकता है.",
                "(और पढ़ें - दांत में कीड़े लगने के उपायदांत में कीड़े लगने के उपाय)"
            ]
        },
        {
            "heading": "बाहर निकले दांत के नुकसान - Buck Teeth Complications in Hindi",
            "body": [
                "ओवरबाइट से कुछ गंभीर स्वास्थ्य समस्याएं हो सकती हैं. जैसे-",
                "• बोलने में परेशानीबोलने में परेशानी",
                "• सांस लेने की समस्यासांस लेने की समस्या",
                "• चबाने में समस्या",
                "• अन्य दांतों और मसूड़ों को नुकसान",
                "• चबाने या काटने पर दर्द होना",
                "• चेहरे के आकार में बदलाव",
                "(और पढ़ें - मसूड़ों में दर्द का इलाजमसूड़ों में दर्द का इलाज)"
            ]
        },
        {
            "heading": "बाहर निकले दांतों के साथ रहने का तरीका - Living with buck teeth in Hindi",
            "body": [
                "अगर आप बाहर निकले दांत के साथ रहना चाहते हैं, तो आपको कुछ विशेष बातों का ध्यान रखने की आवश्यकता है. जैसे-",
                "• अपने मुंह की स्वच्छता का ध्यान रखें.",
                "• नियमित रूप से दांतों की जांच कराएं.",
                "• यदि आप जीभ पर दबाव देते हैं, तो सोते समय माउथ गार्ड का प्रयोग करें.",
                "• खेलते समय अपने दांतों को माउथ गार्ड से सुरक्षित रखें.",
                "(और पढ़ें - बच्चों के टेढ़े मेढ़े दांत निकलने के कारणबच्चों के टेढ़े मेढ़े दांत निकलने के कारण)"
            ]
        },
        {
            "heading": "सारांश – Summary",
            "body": [
                "ध्यान रखें कि बाहर निकले दांतों की समस्या काफी सामान्य है. इसके कारणों और गंभीरता के आधार पर इसका इलाज किया जा सकता है. अगर आपको बाहर निकले दांतों से किसी तरह की परेशानी नहीं हो रही है, तो आपको इलाज की आवश्यकता नहीं है, लेकिन अगर आपको इससे किसी तरह की अन्य परेशानी महसूस हो रही है, तो तुरंत डॉक्टर से सलाह लेंडॉक्टर से सलाह लें.",
                "(और पढ़ें - मसूड़ों से खून आने के कारणमसूड़ों से खून आने के कारण)"
            ]
        }
    ]
}